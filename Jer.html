<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Jeremija</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Jeremija 1. Poglavje</TD>
</TR>
<TR>
<TD >To so besede Jeremija,  ki je bil sin Hilkija,  enega od duhovnikov v Anatotu v Benjaminovi deželi.</TD>
</TR>
<TR>
<TD >Jehova je z njim spregovoril v času Judovega kralja Josija,  Amonovega sina,  in sicer v 1</TD>
</TR>
<TR>
<TD >. letu njegovega kraljevanja. 3  Prav tako je z njim govoril v času Judovega kralja Jojakima,  Josijevega sina,  pa vse do konca 11. leta vladanja Judovega kralja Zedekija,  tudi Josijevega sina,  ko so bili v petem mesecu Jeruzalemčani odpeljani v pregnanstvo.</TD>
</TR>
<TR>
<TD >Jehova mi je sporočil:</TD>
</TR>
<TR>
<TD >»Poznal sem te,  še preden sem te oblikoval v maternici.<br>Posvetil sem te,  še preden si se rodil.<br>Postavil sem te za preroka narodom.«</TD>
</TR>
<TR>
<TD >Jaz pa sem rekel: »Joj,  Vrhovni gospod Jehova!<br>Ne znam govoriti,  saj sem še otrok.«</TD>
</TR>
<TR>
<TD >Jehova mi je nato rekel:<br>»Ne govori ‚Otrok sem še, <br>ampak pojdi k vsem,  h katerim te bom poslal, <br>in povej vse,  kar ti bom zapovedal.</TD>
</TR>
<TR>
<TD >Ne boj se jih, <br>saj ti jaz,  Jehova,  pravim: ‚Jaz sem s teboj,  da te rešujem.«</TD>
</TR>
<TR>
<TD >Jehova je zatem iztegnil roko in se dotaknil mojih ust. Takrat mi je Jehova rekel: »Svoje besede polagam v tvoja usta.</TD>
</TR>
<TR>
<TD >Danes ti dajem oblast nad narodi in kraljestvi,  da boš ruval in rušil,  da boš uničeval in podiral,  da boš gradil in sadil.«</TD>
</TR>
<TR>
<TD >Jehova je spet govoril z menoj in me vprašal: »Jeremija,  kaj vidiš?« Odgovoril sem: »Vidim vejo mandljevca.«</TD>
</TR>
<TR>
<TD >Jehova mi je rekel: »Prav vidiš. Povsem sem buden in pripravljen,  da izpolnim svojo besedo.«</TD>
</TR>
<TR>
<TD >Jehova me je že drugič vprašal: »Kaj vidiš?« Odgovoril sem: »Vidim nagnjen kotel,  v katerem vre. Z dnom je obrnjen proti severu,  z odprtino pa proti jugu.«</TD>
</TR>
<TR>
<TD >Zatem mi je Jehova rekel:<br>»S severa se bo na vse prebivalce dežele<br>spustila nesreča.</TD>
</TR>
<TR>
<TD >‚Sklical bom vse rodbine severnih kraljestev,  govorim jaz,  Jehova, <br>‚in bodo prišle. Njihovi kralji bodo postavili svoje prestole<br>pred jeruzalemska vrata, <br>napadli bodo obzidje okrog mesta<br>in vsa mesta na Judovem.</TD>
</TR>
<TR>
<TD >Svoje ljudstvo bom obsodil za vso njegovo hudobnost, <br>zato ker so me zapustili, <br>ker zažigajo daritve drugim bogovom<br>in se klanjajo izdelkom svojih rok.</TD>
</TR>
<TR>
<TD >Ti pa se pripravi za svojo nalogo.<br>Pojdi in jim povej vse,  kar ti bom zapovedal!<br>Ne boj se jih, <br>drugače te bom vpričo njih navdal s strahom.</TD>
</TR>
<TR>
<TD >Danes sem te naredil za utrjeno mesto, <br>za železen steber in bakreno obzidje, <br>tako da se boš lahko postavil po robu vsej deželi<br>– Judovim kraljem,  dostojanstvenikom, <br>duhovnikom in ljudstvu.</TD>
</TR>
<TR>
<TD >Prav gotovo se bodo bojevali proti tebi, <br>ampak ne bodo te premagali.<br>Jaz,  Jehova,  ti namreč pravim: ‚Jaz sem s teboj,  da te rešujem.«</TD>
</TR>
<TR>
<TD >Jeremija 2. Poglavje</TD>
</TR>
<TR>
<TD >Jehova mi je naročil:</TD>
</TR>
<TR>
<TD >»Pojdi in razglasi prebivalcem Jeruzalema: ‚Tako pravi Jehova:<br>»Dobro se spominjam,  kako si mi bila v svoji mladosti vdana, <br>kako si mi izkazovala ljubezen,  ko si bila še zaročena, <br>kako si hodila za menoj,  ko sem te vodil v pustinji, <br>v deželi,  v kateri se ne seje.</TD>
</TR>
<TR>
<TD >Izrael je bil svet meni,  Jehovu,  bil je prvi od mojih pridelkov.«<br>‚Vsak,  ki ga je hotel požreti,  si je nakopal krivdo.<br>Zadela ga je nesreča,  pravi Jehova.«</TD>
</TR>
<TR>
<TD >Poslušajte,  kaj vam sporoča Jehova,  o Jakobovi potomci, <br>vse rodbine izraelskega ljudstva.</TD>
</TR>
<TR>
<TD >Jehova govori:<br>»Kaj so mi imeli očitati vaši predniki, <br>da so se tako zelo oddaljili od mene<br>in začeli častiti ničvredne malike,  zaradi česar so tudi sami postali ničvredni?</TD>
</TR>
<TR>
<TD >Niso rekli: ‚Prosimo za pomoč Jehova, <br>ki nas je odpeljal iz egiptovske dežele, <br>ki nas je vodil skozi pustinjo, <br>skozi deželo puščav in jam, <br>skozi sušno deželo in deželo goste teme, <br>skozi deželo,  po kateri nihče ne potuje<br>in v kateri nihče ne živi.</TD>
</TR>
<TR>
<TD >Pripeljal sem vas v deželo sadovnjakov, <br>da bi jedli njene sadove in dobrote.<br>Toda vi ste mojo deželo oskrunili, <br>mojo dediščino ste spremenili v nekaj gnusnega.</TD>
</TR>
<TR>
<TD >Duhovniki niso rekli: ‚Prosimo za pomoč Jehova.<br>Tisti,  ki jim je bilo zaupano poučevanje Zakonika,  me niso poznali, <br>pastirji so se mi uprli<br>in preroki so prerokovali v Baalovem imenu, <br>častili so bogove,  ki ne morejo pomagati.</TD>
</TR>
<TR>
<TD >‚Zato se bom spet spustil v sodni spor z vami,  govorim jaz,  Jehova, <br>‚in v sodni spor s sinovi vaših sinov.</TD>
</TR>
<TR>
<TD >‚Pojdite v obmorske kraje Kitimcev in poizvedujte.<br>Pošljite sle v Kedar in potem dobro razmislite.<br>Poizvedite,  ali se je že kdaj zgodilo kaj takega.</TD>
</TR>
<TR>
<TD >Ali je kakšen narod kdaj svoje bogove zamenjal za bogove,  ki to sploh niso?<br>Toda moje ljudstvo je mene,  veličastnega Boga,  zamenjalo za nekaj nekoristnega.</TD>
</TR>
<TR>
<TD >O nebesa,  začudeno strmite nad tem, <br>od velike groze naj vas spreletava srh,  govorim jaz,  Jehova, </TD>
</TR>
<TR>
<TD >‚saj je moje ljudstvo naredilo dve hudi stvari:<br>zapustilo je mene,  izvor žive vode, <br>in si izkopalo vodne zbiralnike, <br>razpokane zbiralnike,  ki ne držijo vode.</TD>
</TR>
<TR>
<TD >‚Ali je Izrael služabnik? Ali je suženj,  rojen v hiši?<br>Zakaj je torej postal plen?</TD>
</TR>
<TR>
<TD >Na njega rjovejo mladi levi, <br>povzdigujejo svoj glas.<br>Njegovo deželo so spremenili v grozljiv prizor.<br>Njegova mesta so požgana in v njih nihče ne živi.</TD>
</TR>
<TR>
<TD >Prebivalci Nofa in Tahpanhesa se pasejo po tvojem temenu.</TD>
</TR>
<TR>
<TD >Ali si nisi sama kriva za to?<br>Jaz,  tvoj Bog Jehova,  sem te vodil po poti, <br>ti pa si me zapustila.</TD>
</TR>
<TR>
<TD >Zakaj hočeš zdaj na pot v Egipt<br>in piti šihorske vode?<br>Zakaj hočeš na pot v Asirijo<br>in piti vodo iz Reke?</TD>
</TR>
<TR>
<TD >Tvoja hudobnost naj ti bo v pouk, <br>tvoja nezvestoba naj te opomni!<br>Spoznaj in dojemi,  kako hudo in žalostno je, <br>če zapustiš mene,  svojega Boga Jehova.<br>Do mene nisi imela nobenega spoštovanja,  govorim jaz,  Vrhovni gospod,  Jehova nad vojskami.</TD>
</TR>
<TR>
<TD >‚Že daleč nazaj sem zdrobil tvoj jarem, <br>zlomil tvoje okove.<br>Ti pa si rekla: »Ne bom ti služila.«<br>Na vsakem visokem hribu in pod vsakim košatim drevesom<br>si ležala in se prostituirala.</TD>
</TR>
<TR>
<TD >Zasadil sem te kot žlahtno rdečo sorto trte,  vzgojene iz najboljšega semena.<br>Kako to,  da si se izrodila v mladike divje trte?</TD>
</TR>
<TR>
<TD >‚Tudi če bi se umila s sodo in bi uporabila veliko mila, <br>madež tvoje krivde ne bi izginil,  še vedno bi ga videl,  govorim jaz,  Vrhovni gospod Jehova.</TD>
</TR>
<TR>
<TD >Kako lahko rečeš ‚Nisem se onečastila, <br>nisem častila Baalov?<br>Poglej,  kaj si počela v dolini!<br>Razmisli,  kaj si delala!<br>Ti si kakor hitra mlada kamela, <br>ki brezciljno teka sem ter tja, </TD>
</TR>
<TR>
<TD >si kakor divja oslica,  ki je navajena na pustinjo<br>in ki v svojem poželenju ovohava veter.<br>Kdo jo lahko zadrži,  ko se goni?<br>Samci jo bodo brez truda našli,  ko jo bodo iskali;<br>našli jo bodo,  ko bo prišel njen čas.</TD>
</TR>
<TR>
<TD >Ustavi se,  da ti ne bo noga postala bosa<br>in grlo žejno.<br>Ti pa si rekla: ‚Ne,  ni govora!<br>Zaljubila sem se v tujce<br>in za njimi bom šla.</TD>
</TR>
<TR>
<TD >Tako kot je osramočen tat,  ko ga zasačijo, <br>tako so osramočeni tudi Izraelci<br>– oni,  njihovi kralji,  vodilni možje, <br>duhovniki in preroki.</TD>
</TR>
<TR>
<TD >Lesu pravijo ‚Ti si moj oče<br>in kamnu ‚Ti si me rodil.<br>Meni pa kažejo hrbet,  nočejo se obrniti k meni.<br>Toda ko jih bo zadela nesreča,  bodo rekli:<br>‚Pridi in nas reši!</TD>
</TR>
<TR>
<TD >O Judovci,  kje so zdaj vaši bogovi,  ki ste si jih naredili?<br>Naj pridejo in naj vas v času vaše nesreče rešijo,  če lahko.<br>Vaših bogov je namreč tako veliko kot vaših mest.</TD>
</TR>
<TR>
<TD >‚Zakaj ste kar naprej v sporu z menoj?<br>Zakaj ste se mi vsi uprli? govorim jaz,  Jehova.</TD>
</TR>
<TR>
<TD >Vaše sinove sem zaman kaznoval, <br>nič se jih ni prijelo.<br>Vaš meč je požiral vaše preroke<br>kakor lev,  ki pleni.</TD>
</TR>
<TR>
<TD >Vi,  ki pripadate temu rodu,  razmislite o tem,  kar govorim jaz,  Jehova.<br>Ali sem za izraelsko ljudstvo postal pustinja<br>ali dežela,  ki jo prekriva mučna tema?<br>Zakaj moje ljudstvo govori ‚Gremo,  kamor hočemo, <br>in k tebi se ne bomo več vrnili?</TD>
</TR>
<TR>
<TD >Ali lahko devica pozabi svoje okrasje<br>in nevesta svoje okrasne trakove?<br>Moje ljudstvo pa me je že zdavnaj pozabilo.</TD>
</TR>
<TR>
<TD >Še kako dobro veš,  katero pot moraš ubrati,  da bi našla ljubezen!<br>Postala si prava mojstrica v hudobiji.</TD>
</TR>
<TR>
<TD >Kri nedolžnih revežev je celo na tvojih oblačilih, <br>čeprav niso bili zasačeni pri vlomu.<br>Njihova kri je na vseh tvojih oblačilih.</TD>
</TR>
<TR>
<TD >Ti pa praviš: ‚Nedolžna sem.<br>Bog se zagotovo ne jezi več name.<br>Ker govoriš ‚Nisem grešila, <br>bom zdaj nad teboj izvršil obsodbo.</TD>
</TR>
<TR>
<TD >Zakaj jemlješ tako na lahko svojo nezvestobo?<br>Tudi Egipta se boš sramovala, <br>tako kot si se Asirije.</TD>
</TR>
<TR>
<TD >Tudi zaradi tega boš šla ven in se od sramu držala za glavo, <br>saj jaz,  Jehova,  zavračam tiste,  na katere se zanašaš;<br>z njimi si ne boš mogla pomagati.«</TD>
</TR>
<TR>
<TD >Jeremija 3. Poglavje</TD>
</TR>
<TR>
<TD >Ljudje sprašujejo: »Če mož odslovi svojo ženo in ona postane žena nekoga drugega,  ali jo sme vzeti nazaj za ženo?«<br>Ali ni ta dežela že povsem omadeževana?<br>»Ti si se prostituirala z mnogimi.<br>Ali se torej smeš vrniti k meni?« govori Jehova.</TD>
</TR>
<TR>
<TD >»Povzdigni oči po golih hribih in poglej.<br>Kje vse se niso spolno izživljali nad teboj?<br>Sedela si ob poteh in čakala na svoje ljubimce, <br>tako kot v pustinji nomad sedi in čaka.<br>S svojim prostituiranjem in hudobnostjo<br>omadežuješ deželo.</TD>
</TR>
<TR>
<TD >Zato je dežela prikrajšana za plohe, <br>tudi spomladanskega dežja ni več.<br>Gledaš tako predrzno kot žena,  ki se prostituira.<br>Sploh ne čutiš nobenega sramu.</TD>
</TR>
<TR>
<TD >Zdaj pa kličeš k meni:<br>‚Moj oče,  že od mladosti si moj zaupni prijatelj!</TD>
</TR>
<TR>
<TD >Ali se ne boš nehal jeziti?<br>Ali boš v nedogled gojil zamero?<br>Tako mi govoriš, <br>toda še naprej počneš vse mogoče slabe stvari.«</TD>
</TR>
<TR>
<TD >Jehova mi je v času kralja Josija rekel: »‚Ali si videl,  kaj je počela nezvesta žena Izrael? Šla je na vsako visoko goro in pod vsako košato drevo,  da bi se tam prostituirala.</TD>
</TR>
<TR>
<TD >Tudi še po vsem tem,  kar je naredila,  sem ji prigovarjal,  naj se vrne k meni,  vendar se ni vrnila. Juda pa je opazovala svojo sestro,  izdajalko.</TD>
</TR>
<TR>
<TD >Ko sem videl,  kaj počne nezvesta žena Izrael,  sem jo zaradi njenega prešuštvovanja odslovil in ji dal potrdilo o razvezi. Toda njena izdajalska sestra Juda se ni prestrašila,  ampak se je tudi ona prostituirala.</TD>
</TR>
<TR>
<TD >Svoje prostituiranje je jemala na lahko. Omadeževala je deželo in prešuštvovala s kamenjem in lesom.</TD>
</TR>
<TR>
<TD >Kljub vsemu temu se njena izdajalska sestra Juda ni vrnila k meni z vsem svojim srcem,  ampak se je samo pretvarjala,  govorim jaz,  Jehova.«</TD>
</TR>
<TR>
<TD >Jehova mi je nato rekel: »Izkazalo se je,  da je odpadnica Izrael pravičnejša kakor izdajalka Juda.</TD>
</TR>
<TR>
<TD >Pojdi in severu oznani naslednje:<br>‚»Vrni se,  odpadnica Izrael, « govori Jehova. »Ker sem zvest in vdan,  vas ne bom več gledal jezno, « govori Jehova. »Ne bom se v nedogled jezil.</TD>
</TR>
<TR>
<TD >Samo priznaj svojo krivdo,  ker si se uprla meni,  svojemu Bogu Jehovu. Tujcem si se vdajala pod vsakim košatim drevesom,  mene pa nisi hotela ubogati, « govori Jehova.«</TD>
</TR>
<TR>
<TD >»Vrnite se,  odpadniški sinovi, « govori Jehova. »Jaz sem namreč vaš pravi gospodar. Izmed vas bom zbral po enega iz vsakega mesta in po dva iz vsake rodbine in vas pripeljal na Sion.</TD>
</TR>
<TR>
<TD >Priskrbel vam bom pastirje,  ki bodo ravnali v skladu z mojo voljo,  in hranili vas bodo s spoznanjem in uvidom.</TD>
</TR>
<TR>
<TD >V tistem času boste postali številni in v deželi se boste namnožili, « govori Jehova. »Nič več se ne bo govorilo: ‚Skrinja Jehovove zaveze. Nihče več ne bo pomislil nanjo,  se je spomnil ali jo pogrešal pa tudi nove ne bodo naredili.</TD>
</TR>
<TR>
<TD >Jeruzalem se bo takrat imenoval Jehovov prestol in tam se bodo zbirali vsi narodi,  da bi slavili Jehovovo ime. Nihče več ne bo trmasto sledil svojemu hudobnemu srcu.«</TD>
</TR>
<TR>
<TD >»Judovo ljudstvo in Izraelovo ljudstvo bosta tiste dni hodila skupaj in skupaj bosta prišla iz severne dežele v deželo,  ki sem jo kot dediščino dal vašim prednikom.</TD>
</TR>
<TR>
<TD >Sam pri sebi sem razmišljal: ‚S kakšnim velikim veseljem sem te prištel med sinove in ti dal krasno deželo – najlepšo dediščino med vsemi narodi! Mislil sem tudi,  da me boste klicali ‚Moj oče! in da se ne boste odvrnili od mene.</TD>
</TR>
<TR>
<TD >‚Toda vi,  Izraelovo ljudstvo,  ste se mi izneverili,  tako kot se žena izneveri možu in ga zapusti,  govorim jaz,  Jehova.«</TD>
</TR>
<TR>
<TD >Na golih hribih se sliši glas, <br>jok in roteče prošnje Izraelcev.<br>Zavili so na pot pokvarjenosti, <br>pozabili so svojega Boga Jehova.</TD>
</TR>
<TR>
<TD >»Vrnite se,  odpadniški sinovi!<br>Ozdravil bom vaše odpadniško srce.«<br>»Tu smo! Prišli smo k tebi, <br>saj si ti,  o Jehova,  naš Bog.</TD>
</TR>
<TR>
<TD >Res smo slepili sami sebe,  ko smo na hribih in na gorah zganjali hrup.<br>Res,  pri tebi,  naš Bog Jehova,  je Izraelova rešitev.</TD>
</TR>
<TR>
<TD >Toda tisti sramotni bog že od naše mladosti požira sadove trdega dela naših prednikov, <br>njihovo drobnico in govedo, <br>njihove sinove in hčere.</TD>
</TR>
<TR>
<TD >Ulezimo se v svoji sramoti, <br>naj nas naša osramočenost prekrije, <br>saj smo grešili proti tebi,  naš Bog Jehova.<br>Mi in naši očetje smo grešili vse od naše mladosti do danes<br>in nismo ubogali,  kar nam govoriš ti,  naš Bog Jehova.«</TD>
</TR>
<TR>
<TD >Jeremija 4. Poglavje</TD>
</TR>
<TR>
<TD >»Če se boš hotel vrniti,  o Izrael, « govori Jehova, <br>»če se boš hotel vrniti k meni, <br>če boš odstranil izpred mojih oči svoje nagnusne malike, <br>ne boš begunec.«</TD>
</TR>
<TR>
<TD >Če ravnaš v skladu z resnico,  pravico in pravičnostjo, <br>kadar prisegaš pri Jehovu,  živem Bogu, <br>bodo narodi blagoslovljeni po njem<br>in z njim se bodo hvalili.</TD>
</TR>
<TR>
<TD >Jehova namreč govori Judovcem in Jeruzalemčanom:<br>»Preorjite si zemljo<br>in ne sejte več med trnje.</TD>
</TR>
<TR>
<TD >Očistite se za mene,  za Jehova, <br>očistite svoje srce, <br>Judovci in prebivalci Jeruzalema.<br>Drugače se bo zaradi vaših zlobnih dejanj<br>moj bes razplamtel kakor ogenj, <br>gorel bo tako močno,  da ga ne bo mogel nihče pogasiti.«</TD>
</TR>
<TR>
<TD >Oznanite na Judovem,  razglasite v Jeruzalemu, <br>vpijte in trobite na rog po vsej deželi.<br>Na ves glas kličite: »Zberite se skupaj!<br>Zatecimo se v utrjena mesta!</TD>
</TR>
<TR>
<TD >Dvignite signalni drog,  ki kaže proti Sionu!<br>Poiščite si zavetje! Ne stojte!«<br>Bog pravi,  da bo s severa pripeljal nesrečo,  veliko opustošenje.</TD>
</TR>
<TR>
<TD >Kakor lev,  ki se pojavi iz goščave, <br>se je odpravil na pohod tisti,  ki uničuje narode, <br>odšel je iz svojega kraja,  da bi tvojo deželo spremenil v grozljiv prizor.<br>Tvoja mesta bodo porušena,  ostala bodo brez prebivalcev.</TD>
</TR>
<TR>
<TD >Zato si nadenite raševino, <br>žalujte in tulite, <br>ker se Jehovova plamteča jeza ni odvrnila od nas.</TD>
</TR>
<TR>
<TD >»Tisti dan, « govori Jehova, <br>»bo tako kralju kot dostojanstvenikom upadel pogum, <br>duhovniki se bodo zgrozili in preroki se bodo začudili.«</TD>
</TR>
<TR>
<TD >»Ojoj,  Vrhovni gospod Jehova!« sem rekel. »Povsem si prevaral prebivalce te dežele in Jeruzalema. Rekel si ‚Imeli boste mir,  ampak meč nam je že prislonjen na vrat.«</TD>
</TR>
<TR>
<TD >V tistem času bo prebivalcem te dežele in Jeruzalema rečeno:<br>»Z golih hribov v puščavi<br>se bo proti moji hčeri,  mojemu ljudstvu,  zagnal žgoč veter, <br>vendar ne zato,  da bi vejal in čistil žito.</TD>
</TR>
<TR>
<TD >Ta veter prihaja od tam na moj ukaz s polno močjo.<br>Zdaj bom izrekel obsodbo proti svojemu ljudstvu.</TD>
</TR>
<TR>
<TD >Glejte,  sovražnik bo prišel kakor dežni oblaki, <br>njegovi bojni vozovi so kakor vihar.<br>Njegovi konji so hitrejši od orlov.<br>Rekli boste: ‚Gorje nam! Konec je z nami!</TD>
</TR>
<TR>
<TD >O Jeruzalem,  izperi iz svojega srca hudobijo,  da se boš rešil.<br>Kako dolgo še vam bodo po glavi rojile hudobne misli?</TD>
</TR>
<TR>
<TD >Glas pripoveduje,  kaj se je zgodilo v Danu, <br>razglaša,  kakšna nesreča je doletela efraimsko gorovje.</TD>
</TR>
<TR>
<TD >Poročajte o tem narodom.<br>Oznanite to Jeruzalemu.«<br>»Izvidnica prihaja iz daljne dežele, <br>zagnala bo bojni klic proti mestom na Judovem.</TD>
</TR>
<TR>
<TD >Jeruzalem obkrožajo z vseh strani kakor čuvaji na polju, <br>ker se mi je uprl, « govori Jehova.</TD>
</TR>
<TR>
<TD >»Za svoje vedenje in svoja dejanja boš plačal.<br>Kako boleča je tvoja nesreča!<br>Tvoje uporništvo je prodrlo v tvoje srce.«</TD>
</TR>
<TR>
<TD >O kako mi je hudo,  kako mi je hudo!<br>V srcu čutim močno bolečino.<br>Srce mi razbija.<br>Ne morem molčati, <br>saj slišim zvok roga, <br>znak za boj.</TD>
</TR>
<TR>
<TD >Vsa dežela je uničena, <br>zato poročila o nesreči prihajajo drugo za drugim.<br>Moji šotori so nenadoma uničeni, <br>moja šotorska pregrinjala so v trenutku uničena.</TD>
</TR>
<TR>
<TD >Kako dolgo še bom gledal signalni drog<br>in poslušal zvok roga?</TD>
</TR>
<TR>
<TD >Bog pravi: »Moje ljudstvo je nespametno.<br>Sploh se ne zmenijo zame.<br>Neumni so in nič ne razumejo.<br>Dovolj so sicer pametni,  da delajo slabo, <br>dobrega pa ne znajo delati.«</TD>
</TR>
<TR>
<TD >Videl sem njihovo deželo in bila je prazna in pusta.<br>Pogledal sem proti nebu,  ampak na njem ni bilo več svetlobe.</TD>
</TR>
<TR>
<TD >Videl sem gore,  ki so se tresle, <br>in hribe,  ki so se majali.</TD>
</TR>
<TR>
<TD >Videl sem,  da ni nikogar več, <br>da so vse ptice odletele.</TD>
</TR>
<TR>
<TD >Videl sem,  da se je rodovitna dežela spremenila v pustinjo, <br>da so vsa njena mesta porušena.<br>Vse to je naredil Jehova<br>iz svoje plamteče jeze.</TD>
</TR>
<TR>
<TD >Jehova namreč pravi: »Vsa dežela bo opustošena, <br>vendar je ne bom uničil popolnoma.</TD>
</TR>
<TR>
<TD >Zato bo dežela žalovala<br>in nebo bo potemnelo.<br>Tako sem namreč rekel,  tako sem se odločil<br>in ne bom si premislil niti ne bom od tega odstopil.</TD>
</TR>
<TR>
<TD >Ko se zaslišijo konjeniki in lokostrelci, <br>beži vse mesto.<br>Ljudje se zatekajo v goščave<br>in vzpenjajo na skale.<br>Vsa mesta so zapuščena, <br>nihče ne živi v njih.«</TD>
</TR>
<TR>
<TD >Kaj boš naredila sedaj,  ko si opustošena?<br>Oblačila si se v škrlat, <br>okraševala si se z zlatim nakitom<br>in si poudarjala oči s črno barvo.<br>Ampak tvoje lepšanje je bilo zaman, <br>saj so te tisti,  ki so hrepeneli po tebi,  zavrgli, <br>zdaj te hočejo ubiti.</TD>
</TR>
<TR>
<TD >Slišim krike,  kot če bi kričala bolna ženska, <br>stokanje,  kot če bi stokala ženska ob porodu svojega prvega otroka, <br>slišim glas sionske hčere,  ki lovi sapo.<br>Širi svoje roke in govori:<br>»Gorje meni! Izčrpana sem od ubijalcev!«</TD>
</TR>
<TR>
<TD >Jeremija 5. Poglavje</TD>
</TR>
<TR>
<TD >Pojdite po ulicah Jeruzalema.<br>Vse dobro preglejte.<br>Preiščite njegove trge.<br>Če lahko najdete koga,  ki ravna pravično, <br>koga,  ki si prizadeva biti zvest, <br>bom mestu odpustil.</TD>
</TR>
<TR>
<TD >Tudi če bi govorili »Prisegam pri Jehovu,  živem Bogu!«, <br>bi še vedno krivo prisegali.</TD>
</TR>
<TR>
<TD >O Jehova,  ali tvoje oči ne iščejo zvestobe?<br>Udaril si jih,  vendar ni nič zaleglo.<br>Uničil si jih,  vendar jih ni izučilo.<br>Postali so trmasti, <br>zato se niso hoteli vrniti k tebi.</TD>
</TR>
<TR>
<TD >Toda rekel sem si: »Gotovo gre za navadne ljudi.<br>Oni so tisti,  ki ravnajo nespametno,  saj ne poznajo Jehovove volje, <br>ne poznajo zakonov svojega Boga.</TD>
</TR>
<TR>
<TD >Šel bom k uglednim ljudem in govoril z njimi.<br>Oni nedvomno upoštevajo Jehovovo voljo, <br>zakone svojega Boga.<br>Ampak dejansko so vsi zlomili jarem<br>in raztrgali pasove.«</TD>
</TR>
<TR>
<TD >Zato jih napada lev iz gozda, <br>zato jih pleni volk s sušnih ravnic, <br>zato pred njihovimi mesti preži leopard<br>in raztrga vsakega,  ki pride ven.<br>Njihovi prestopki so se namreč namnožili, <br>velikokrat so bili nezvesti.</TD>
</TR>
<TR>
<TD >Kako naj ti to odpustim?<br>Tvoji sinovi so me zapustili<br>in prisegajo pri nekom,  ki ni Bog.<br>Jaz sem skrbel za njihove potrebe, <br>oni pa so še naprej prešuštvovali<br>in množično hodili v prostitutkino hišo.</TD>
</TR>
<TR>
<TD >So kakor vzburjeni,  pohotni žrebci, <br>vsak rezgeta za ženo svojega bližnjega.</TD>
</TR>
<TR>
<TD >»Ali naj jih ne pokličem na odgovornost zaradi tega?« govori Jehova.<br>»Ali naj se ne maščujem takšnemu narodu?«</TD>
</TR>
<TR>
<TD >»Povzpnite se v njene vinograde in pustošite, <br>vendar jih ne uničite popolnoma.<br>Odstranite njene mladike, <br>saj niso moje – niso Jehovove.</TD>
</TR>
<TR>
<TD >Izraelovo ljudstvo in Judovo ljudstvo<br>sta se mi namreč popolnoma izneverila, « govori Jehova.</TD>
</TR>
<TR>
<TD >»Zavračajo mene,  Jehova,  in govorijo:<br>‚Nič ne bo naredil.<br>Nobena nesreča nas ne bo doletela, <br>ne meča ne lakote ne bomo videli.</TD>
</TR>
<TR>
<TD >Preroki govorijo prazne reči, <br>moje besede ni v njih.<br>Naj izpuhtijo v nič tako kot njihove besede!«</TD>
</TR>
<TR>
<TD >Zato Jehova,  Bog nad vojskami,  pravi:<br>»Ker tako govorijo, <br>bom svoje besede v tvojih ustih spremenil v ogenj.<br>To ljudstvo je kakor les<br>in ogenj ga bo požrl.«</TD>
</TR>
<TR>
<TD >»O Izraelci,  nad vas bom pripeljal narod,  ki živi daleč stran, « govori Jehova.<br>»To je narod,  ki obstaja že dolgo.<br>To je starodaven narod, <br>njegovega jezika ne poznate, <br>njegove govorice ne razumete.</TD>
</TR>
<TR>
<TD >Njihov tulec za puščice je kakor odprt grob.<br>Vsi so bojevniki.</TD>
</TR>
<TR>
<TD >Požrli bodo tvojo žetev in tvoj kruh.<br>Požrli bodo tvoje sinove in hčere.<br>Požrli bodo tvojo drobnico in tvoje govedo.<br>Požrli bodo tvoje trte in fige.<br>S svojim orožjem bodo uničili tvoja utrjena mesta, <br>na katera se zanašaš.«</TD>
</TR>
<TR>
<TD >»Vendar vas tudi v tistih dneh, « govori Jehova,  »ne bom popolnoma uničil.</TD>
</TR>
<TR>
<TD >Ko bodo spraševali ‚Zakaj nam je naš Bog Jehova naredil vse to?,  jim ti odgovori: ‚Tako kot ste vi zapustili Boga,  da bi služili tujemu bogu v svoji deželi,  tako boste služili tujcem v deželi,  ki ni vaša.«</TD>
</TR>
<TR>
<TD >Objavite Jakobovim potomcem, <br>razglasite na Judovem:</TD>
</TR>
<TR>
<TD >»Poslušaj to,  o nespametno in nerazumno ljudstvo:<br>Imate oči,  pa ne vidite.<br>Imate ušesa,  pa ne slišite.</TD>
</TR>
<TR>
<TD >‚Ali se me nič ne bojite? govori Jehova.<br>‚Ali ne bi morali trepetati pred menoj?<br>Jaz sem ogradil morje s peskom.<br>To sem naredil s trajno uredbo,  zato ga morje ne more prestopiti.<br>Čeprav se valovi zaganjajo vanj,  so nemočni, <br>čeprav besnijo,  ne morejo priti čez.</TD>
</TR>
<TR>
<TD >Toda to ljudstvo ima trmasto in uporno srce.<br>Odvrnili so se od mene in ubrali svojo pot.</TD>
</TR>
<TR>
<TD >V svojem srcu ne govorijo:<br>»Bojmo se Jehova,  svojega Boga, <br>ki ob pravem času daje dež, <br>jesenski in spomladanski dež, <br>ki zagotavlja,  da ne dežuje,  ko je čas za žetev.«</TD>
</TR>
<TR>
<TD >Zaradi svojih napak niste deležni tega, <br>zaradi svojih grehov ste prikrajšani za to,  kar je dobro.</TD>
</TR>
<TR>
<TD >Med mojim ljudstvom so hudobneži, <br>ki prežijo na plen kakor ptičarji v zasedi.<br>Nastavljajo smrtonosne pasti, <br>lovijo ljudi.</TD>
</TR>
<TR>
<TD >Tako kot je kletka polna ptic, <br>tako so njihove hiše polne prigoljufanega blaga.<br>Zato so postali vplivni in bogati.</TD>
</TR>
<TR>
<TD >Zredili so se,  njihova koža je gladka.<br>Njihova hudobija nima meja.<br>Ker mislijo samo na svojo korist, <br>nočejo pomagati sirotam,  da bi dosegle pravico.<br>Revežem odrekajo pravico.«</TD>
</TR>
<TR>
<TD >»Ali naj jih ne pokličem na odgovornost zaradi tega?« govori Jehova.<br>»Ali naj se ne maščujem takšnemu narodu?</TD>
</TR>
<TR>
<TD >V deželi se dogaja nekaj strašnega,  nekaj groznega:</TD>
</TR>
<TR>
<TD >Preroki prerokujejo laži<br>in duhovniki svojo oblast izkoriščajo za vladanje.<br>Mojemu ljudstvu pa je to všeč.<br>Toda kaj boste naredili,  ko bo prišel konec?«</TD>
</TR>
<TR>
<TD >Jeremija 6. Poglavje</TD>
</TR>
<TR>
<TD >Zatecite se na varno,  o Benjaminovci,  zbežite iz Jeruzalema!<br>Zatrobite na rog v Tekoi!<br>Prižgite ogenj za znamenje na Bet Keremu!<br>S severa grozi nesreča,  veliko opustošenje.</TD>
</TR>
<TR>
<TD >Sionska hči je podobna lepi in nežni ženski.</TD>
</TR>
<TR>
<TD >Prišli bodo pastirji s svojimi čredami.<br>Okrog nje bodo postavili šotore<br>in vsak bo pasel svojo čredo.</TD>
</TR>
<TR>
<TD >»Pripravite se za vojno proti njej!<br>Pojdimo,  napadimo jo sredi dneva!«<br>»Gorje nam,  ker je že skoraj konec dneva, <br>ker se večerne sence daljšajo!«</TD>
</TR>
<TR>
<TD >»Pojdimo v napad ponoči<br>in uničimo njene utrjene stolpe!«</TD>
</TR>
<TR>
<TD >Jehova nad vojskami namreč pravi:<br>»Posekajte les in za napad na Jeruzalem naredite oblegovalni nasip.<br>To mesto mora biti poklicano na odgovornost.<br>V njem ni nič drugega kot zatiranje.</TD>
</TR>
<TR>
<TD >Tako kot vodni zbiralnik ohranja vodo svežo, <br>tako mesto ohranja hudobijo svežo.<br>Nasilje in uničevanje je slišati v njem, <br>bolezen in nadloga sta mi ves čas pred očmi.</TD>
</TR>
<TR>
<TD >O Jeruzalem,  vzemi si k srcu moje svarilo, <br>drugače se bom z gnusom obrnil stran od tebe<br>in te spremenil v pusto,  nenaseljeno deželo.«</TD>
</TR>
<TR>
<TD >Jehova nad vojskami pravi:<br>»Sovražnik bo tiste,  ki bodo preostali od Izraela,  do zadnjega pobral,  tako kot paberkovalec pobere zadnje grozde s trte.<br>Še enkrat pojdi skozi vinograd,  tako kot gre obiralec grozdja.«</TD>
</TR>
<TR>
<TD >»Komu naj govorim in koga naj posvarim?<br>Kdo me bo poslušal?<br>Glej,  njihova ušesa so zamašena,  tako da ne slišijo.<br>Glej,  Jehovovo besedo so začeli zaničevati, <br>njegova beseda jim ni všeč.</TD>
</TR>
<TR>
<TD >Zato v meni gori Jehovov bes, <br>ne morem ga več zadrževati.«<br>»Izlij ga na otroke po ulicah<br>in na mladeniče,  ki so zbrani skupaj.<br>Vsi bodo ujeti – možje in njihove žene, <br>starci in tisti še starejši.</TD>
</TR>
<TR>
<TD >Njihove hiše bodo pripadle drugim, <br>s polji in ženami vred, <br>ker bom uporabil svojo moč proti prebivalcem te dežele, « govori Jehova.</TD>
</TR>
<TR>
<TD >»Vsi,  od navadnega človeka do pomembneža,  si namreč na nepošten način ustvarjajo dobiček.<br>Vsi,  od preroka do duhovnika,  goljufajo druge.</TD>
</TR>
<TR>
<TD >Propad mojega ljudstva hočejo zdraviti prav na lahko,  ko govorijo<br>‚Mir je! Mir!, <br>čeprav miru ni.</TD>
</TR>
<TR>
<TD >Ali se sramujejo svojega gnusnega početja?<br>Ne,  prav nič se ne sramujejo!<br>Sramu sploh ne poznajo!<br>Zato bodo popadali med pobitimi.<br>Spotaknili se bodo,  ko jih bom kaznoval, « govori Jehova.</TD>
</TR>
<TR>
<TD >Jehova pravi tako:<br>»Ustavite se na razpotjih in poglejte.<br>Povprašajte po starodavnih poteh, <br>vprašajte,  kje je dobra pot,  in nato pojdite po njej, <br>pa boste našli mir.«<br>Toda oni govorijo: »Ne,  ne bomo šli po njej.«</TD>
</TR>
<TR>
<TD >»Postavil sem stražarje,  ki so govorili:<br>‚Bodite pozorni na zvok roga!«<br>Toda oni so rekli: »Ne,  ne bomo.«</TD>
</TR>
<TR>
<TD >»Zato poslušajte,  narodi!<br>Spoznajte,  zbrani ljudje, <br>kaj se bo zgodilo z Jeruzalemčani.</TD>
</TR>
<TR>
<TD >Poslušaj,  zemlja!<br>Nad to ljudstvo bom pripeljal nesrečo, <br>posledico njihovih spletk, <br>ker se niso zmenili za moje besede<br>in so zavračali moj zakon.«</TD>
</TR>
<TR>
<TD >»Kaj mi mar,  da prinašate kadilno smolo iz Sabe<br>in dišeči trst iz daljne dežele?<br>Vaše žgalne daritve mi niso sprejemljive, <br>vaše žrtve mi niso všeč.«</TD>
</TR>
<TR>
<TD >Zato Jehova pravi:<br>»Temu ljudstvu bom nastavil ovire.<br>Spotaknili se bodo ob njih<br>– očetje s sinovi vred, <br>sosed in njegov prijatelj.<br>Vsi bodo uničeni.«</TD>
</TR>
<TR>
<TD >Jehova govori tako:<br>»Glej,  iz severne dežele prihaja ljudstvo, <br>s skrajnih koncev zemlje se odpravlja mogočen narod.</TD>
</TR>
<TR>
<TD >V rokah imajo lok in kopje.<br>Okrutni so in ne bodo imeli nobenega usmiljenja.<br>Njihov glas buči kakor morje, <br>jezdijo na konjih.<br>Razvrščajo se za boj proti tebi,  o sionska hči.«</TD>
</TR>
<TR>
<TD >Slišali smo novico o tem.<br>Pogum nam je upadel.<br>Polastila se nas je tesnoba, <br>trpeli smo muke kakor ženska,  ki rojeva.</TD>
</TR>
<TR>
<TD >Ne pojdi na polje, <br>ne hodi po cesti, <br>saj ima sovražnik meč.<br>Vsepovsod vlada velik strah.</TD>
</TR>
<TR>
<TD >O moja hči,  moje ljudstvo, <br>nadeni si raševino,  valjaj se v pepelu.<br>Žaluj,  vpij od bolečine,  kot če bi izgubila svojega edinca, <br>ker bo nad nas nenadoma prišel uničevalec.</TD>
</TR>
<TR>
<TD >»Postavil sem te,  da boš moje ljudstvo prečiščeval,  kot se prečiščuje rudo, <br>da ga boš temeljito preiskoval.<br>Opazoval boš in preiskoval njihovo ravnanje.</TD>
</TR>
<TR>
<TD >Vsi so skrajno trmasti, <br>hodijo naokrog in obrekujejo.<br>Takšni so kot baker in železo.<br>Prav vsi so pokvarjeni.</TD>
</TR>
<TR>
<TD >Od podpihovanja ognja se je meh ožgal, <br>ven pa prihaja le svinec.<br>Naj se človek še tako trudi,  je prečiščevanje zaman, <br>hudobnih se ne da izločiti.</TD>
</TR>
<TR>
<TD >Imenovali jih bodo ‚zavrženo srebro, <br>saj jih je Jehova zavrgel.«</TD>
</TR>
<TR>
<TD >Jeremija 7. Poglavje</TD>
</TR>
<TR>
<TD >Jehova je Jeremiju rekel:</TD>
</TR>
<TR>
<TD >»Stopi k vratom Jehovove hiše in tam razglasi naslednje: ‚Vsi vi,  Judovci,  ki vstopate skozi ta vrata,  da bi se priklonili Jehovu,  poslušajte,  kaj Jehova govori.</TD>
</TR>
<TR>
<TD >Jehova nad vojskami,  Izraelov Bog,  pravi: »Spremenite svoje vedenje in svoja dejanja in delajte,  kar je prav,  pa vam bom dovolil živeti v tej deželi.</TD>
</TR>
<TR>
<TD >Ne zaupajte varljivim besedam in ne govorite: ‚To je Jehovov tempelj,  Jehovov tempelj,  Jehovov tempelj!</TD>
</TR>
<TR>
<TD >Če boste zares spremenili svoje vedenje in svoja dejanja,  če boste zares pravično obravnavali sodne zadeve med ljudmi, </TD>
</TR>
<TR>
<TD >če ne boste zatirali priseljencev,  sirot in vdov,  če v tej deželi ne boste prelivali nedolžne krvi in če ne boste sebi v škodo častili drugih bogov, </TD>
</TR>
<TR>
<TD >vam bom dovolil živeti v tej deželi,  ki sem jo dal vašim prednikom za vedno.««</TD>
</TR>
<TR>
<TD >»Toda vi zaupate varljivim besedam in to vam ne bo prav nič koristilo.</TD>
</TR>
<TR>
<TD >Kradete,  morite,  prešuštvujete,  krivo prisegate,  žrtvujete Baalu in častite druge bogove,  ki jih prej niste poznali.</TD>
</TR>
<TR>
<TD >Ali mislite,  da lahko počnete vse te gnusne stvari,  potem pa stopite pred mene v tej hiši,  ki nosi moje ime,  in rečete ‚Varni smo?</TD>
</TR>
<TR>
<TD >Ali ni ta hiša,  ki nosi moje ime,  v vaših očeh postala razbojniška jama? Jaz vidim vse,  kar delate, « pravi Jehova.</TD>
</TR>
<TR>
<TD >»‚Pojdite v Šilo na kraj,  ki sem ga sprva izbral v čast svojemu imenu,  in poglejte,  kaj sem naredil z njim zaradi hudobnosti svojega ljudstva,  Izraelcev.</TD>
</TR>
<TR>
<TD >Ampak niste nehali počenjati vseh tistih stvari,  pravim jaz,  Jehova,  ‚in niste poslušali,  kljub temu da sem vas opominjal,  in to vedno znova. Klical sem vas,  pa mi niste odgovarjali.</TD>
</TR>
<TR>
<TD >Zato bom s hišo,  ki nosi moje ime in na katero se zanašate,  in s tem krajem,  ki sem ga dal vam in vašim prednikom,  naredil enako kot s Šilom.</TD>
</TR>
<TR>
<TD >Zavrgel vas bom,  tako kot sem zavrgel vse vaše brate,  vse Efraimove potomce.</TD>
</TR>
<TR>
<TD >Ti pa ne moli za to ljudstvo. Ne vpij k meni,  ne moli in ne roti me,  da mu pomagam,  ker te ne bom poslušal.</TD>
</TR>
<TR>
<TD >Ali ne vidiš,  kaj počnejo v mestih na Judovem in po jeruzalemskih ulicah?</TD>
</TR>
<TR>
<TD >Otroci nabirajo drva,  očetje netijo ogenj,  žene pa mesijo testo,  da bi za Nebeško kraljico naredile žrtvene kolače. Poleg tega drugim bogovom izlivajo pitne daritve,  da bi me žalili.</TD>
</TR>
<TR>
<TD >‚Toda ali sem res jaz tisti,  ki ga s tem prizadenejo? pravim jaz,  Jehova. ‚Ali ne prizadenejo sami sebe in si tako delajo sramoto?</TD>
</TR>
<TR>
<TD >Zato jaz,  Vrhovni gospod Jehova,  govorim tako: ‚Glej,  moja jeza in moj bes se bosta izlila na to deželo,  na ljudi in živali,  na drevesa in poljščine. Moja jeza bo gorela in ne bo ugasnila.</TD>
</TR>
<TR>
<TD >Jaz,  Jehova nad vojskami,  Izraelov Bog,  govorim tako: ‚Vi kar dodajajte svoje žgalne daritve k svojim drugim žrtvam in jejte to meso.</TD>
</TR>
<TR>
<TD >Vašim prednikom namreč takrat,  ko sem jih odpeljal iz egiptovske dežele,  nisem nič govoril glede žgalnih daritev in žrtev niti jim nisem nič zapovedal glede tega.</TD>
</TR>
<TR>
<TD >Sem jim pa zapovedal tole: »Ubogajte me in jaz bom vaš Bog,  vi pa boste moje ljudstvo. Povsem sledite poti,  po kateri vam bom zapovedal iti,  da bi vam šlo dobro.«</TD>
</TR>
<TR>
<TD >Vendar niso poslušali,  niso mi prisluhnili,  ampak so trmasto sledili svojemu hudobnemu srcu in se ravnali po svojih premetenih načrtih. Nazadovali so,  ne pa napredovali.</TD>
</TR>
<TR>
<TD >Tako je od dneva,  ko so vaši predniki odšli iz egiptovske dežele,  do danes. Zato sem vam pošiljal vse svoje služabnike preroke – pošiljal sem jih vsak dan,  znova in znova.</TD>
</TR>
<TR>
<TD >Toda nihče me ni hotel poslušati. Niso mi prisluhnili,  ampak so bili trmasti. Ravnali so slabše od svojih prednikov.</TD>
</TR>
<TR>
<TD >Govoril jim boš vse to,  toda ne bodo te poslušali. Klical jih boš,  toda ne bodo ti odgovorili.</TD>
</TR>
<TR>
<TD >Rekel jim boš: ‚Vi ste narod,  ki ni ubogal svojega Boga Jehova in se ni pustil poučiti. Zvestoba je izginila,  niti omenjate je ne več.</TD>
</TR>
<TR>
<TD >Ostrizi si lase in jih vrzi proč,  potem pa na golih hribih zapoj žalostinko,  ker sem jaz,  Jehova,  zavrgel ta rod,  ki me je zelo razjezil,  in ga bom zapustil.</TD>
</TR>
<TR>
<TD >‚Judovci namreč delajo to,  kar je slabo v mojih očeh,  govorim jaz,  Jehova. ‚Svoje nagnusne malike so postavili v hišo,  ki nosi moje ime,  da bi jo oskrunili.</TD>
</TR>
<TR>
<TD >V Tofetu,  ki je v Hinomovi dolini,  so zgradili višave in tam žrtvovali v ognju svoje sinove in hčere. Česa takega jim nisem zapovedal in kaj takega mi nikoli ni prišlo niti na misel.</TD>
</TR>
<TR>
<TD >‚Zato prihajajo dnevi,  govorim jaz,  Jehova,  ‚ko se ta kraj ne bo več imenoval Tofet ali Hinomova dolina,  ampak Dolina pokola. V Tofetu bodo pokopavali mrtve,  dokler tam ne bo več prostora.</TD>
</TR>
<TR>
<TD >S trupli tega ljudstva se bodo hranile ptice in zveri in nihče jih ne bo odganjal.</TD>
</TR>
<TR>
<TD >Poskrbel bom,  da v mestih na Judovem in po jeruzalemskih ulicah ne bo več slišati veselja in radosti,  glasu ženina in glasu neveste,  ker bo dežela uničena.«</TD>
</TR>
<TR>
<TD >Jeremija 8. Poglavje</TD>
</TR>
<TR>
<TD >»V tistem času, « govori Jehova,  »bodo iz grobov vzeli kosti Judovih kraljev in vodilnih mož,  kosti duhovnikov,  kosti prerokov in kosti prebivalcev Jeruzalema.</TD>
</TR>
<TR>
<TD >Razprostrli jih bodo pred sonce,  luno in vso vojsko nebesnih teles,  ki so jih ti ljudje imeli radi,  jim služili in jih častili,  na katere so se obračali in katerim so se klanjali. Njihovih kosti ne bodo zbirali niti pokopavali. Postale bodo kakor gnoj na površju zemlje.«</TD>
</TR>
<TR>
<TD >»Preostalim od tega hudobnega ljudstva,  ki bodo preživeli,  bo smrt ljubša od življenja v vseh krajih,  kamor jih bom razkropil, « govori Jehova nad vojskami.</TD>
</TR>
<TR>
<TD >»Reci jim: ‚Jehova govori takole:<br>»Če kdo pade,  ali ne bo spet vstal?<br>Če eden zapusti pot,  po kateri hodi,  ali ne bo tega naredil tudi drug?</TD>
</TR>
<TR>
<TD >Zakaj ti nezvesti ljudje,  prebivalci Jeruzalema,  vztrajajo v svoji nezvestobi?<br>Oklepajo se goljufanja;<br>nočejo zapustiti svoje poti.</TD>
</TR>
<TR>
<TD >Pazil sem in poslušal,  ampak niso govorili resnice.<br>Niti eden se ni kesal za svojo hudobnost ali se vprašal: ‚Kaj sem naredil?<br>Vsak se vedno znova vrne na pot,  po kateri gre večina,  tako kot konj,  ki dirja v boj.</TD>
</TR>
<TR>
<TD >Celo štorklja pozna čas,  ko mora odleteti v drug kraj.<br>Grlica,  hudournik in drozg se držijo časa,  ko se morajo vrniti.<br>Toda moje ljudstvo ne razume,  kdaj jim bom jaz,  Jehova,  sodil.«</TD>
</TR>
<TR>
<TD >‚Kako lahko govorite »Modri smo in imamo Jehovov zakon«?<br>V resnici pa pisarji s svojim pisalom pišejo same laži.</TD>
</TR>
<TR>
<TD >Modri so osramočeni.<br>Prestrašeni so in bodo ujeti.<br>Glej,  zavrgli so Jehovovo besedo<br>– kako so lahko potem modri?</TD>
</TR>
<TR>
<TD >Zato bom njihove žene dal drugim moškim<br>in njihova polja drugim lastnikom.<br>Vsi,  od navadnega človeka do pomembneža,  si namreč na nepošten način ustvarjajo dobiček.<br>Vsi,  od preroka do duhovnika,  goljufajo druge.</TD>
</TR>
<TR>
<TD >Propad moje hčere,  mojega ljudstva,  hočejo zdraviti prav na lahko,  ko govorijo<br>»Mir je! Mir!«, <br>čeprav miru ni.</TD>
</TR>
<TR>
<TD >Ali se sramujejo svojega gnusnega početja?<br>Ne,  prav nič se ne sramujejo!<br>Sramu sploh ne poznajo!<br>Zato bodo popadali med pobitimi.<br>Spotaknili se bodo,  ko jih bom kaznoval,  govori Jehova.</TD>
</TR>
<TR>
<TD >‚Pobral jih bom do zadnjega,  potem pa uničil,  govori Jehova.<br>‚Na trti ne bo ostalo nič grozdja in na figi nič sadežev,  še listje bo uvenelo.<br>Kar koli sem jim dal,  bodo izgubili.«</TD>
</TR>
<TR>
<TD >»Zakaj še sedimo tukaj?<br>Zberimo se,  pojdimo v utrjena mesta in tam umrimo!<br>Naš Bog Jehova nas bo uničil.<br>Jehova nam daje piti zastrupljeno vodo, <br>ker smo grešili proti njemu.</TD>
</TR>
<TR>
<TD >Upali smo na mir,  pa ni prišlo nič dobrega!<br>Upali smo na ozdravljenje,  doživljamo pa grozo!</TD>
</TR>
<TR>
<TD >Od Dana se sliši prhanje sovražnikovih konjev.<br>Zaradi rezgetanja žrebcev<br>se trese vsa dežela.<br>Sovražnik prihaja in požira deželo in vse,  kar je v njej, <br>mesto in njegove prebivalce.«</TD>
</TR>
<TR>
<TD >»Glejte,  med vas bom poslal kače, <br>strupene kače,  ki se ne pustijo ukrotiti, <br>in vas bodo pičile, « govori Jehova.</TD>
</TR>
<TR>
<TD >Moje žalosti ni mogoče pozdraviti.<br>Moje srce je bolno.</TD>
</TR>
<TR>
<TD >Moja hči,  moje ljudstvo, <br>kliče na pomoč iz daljne dežele:<br>»Ali Jehova ni na Sionu?<br>Ali sionskega kralja ni tam?«<br>»Zakaj so me žalili s svojimi izrezljanimi podobami, <br>s svojimi ničvrednimi tujimi bogovi?«</TD>
</TR>
<TR>
<TD >»Žetev je minila,  poletja je konec, <br>mi pa še nismo rešeni!«</TD>
</TR>
<TR>
<TD >Pretresen sem zaradi propada moje hčere,  mojega ljudstva.<br>Čisto sem pobit.<br>Prevzela me je groza.</TD>
</TR>
<TR>
<TD >Ali ni v Gileadu nič balzama?<br>Ali ni tam nobenega zdravnika?<br>Zakaj potem niso ozdravili moje hčere,  mojega ljudstva?</TD>
</TR>
<TR>
<TD >Jeremija 9. Poglavje</TD>
</TR>
<TR>
<TD >O da bi bila moja glava izvir vode<br>in moje oči studenec solza!<br>Potem bi dan in noč jokal<br>za pobitimi iz mojega ljudstva.</TD>
</TR>
<TR>
<TD >O da bi vedel za prenočišče v pustinji!<br>Potem bi zapustil svoje ljudstvo,  šel bi stran od njih, <br>saj so vsi prešuštniki, <br>množica izdajalcev.</TD>
</TR>
<TR>
<TD >Njihov jezik je napet kakor lok,  pripravljen,  da izstreli laži.<br>V deželi vlada laž,  ne pa zvestoba.<br>»Spuščajo se v eno hudobijo za drugo, <br>za mene pa se ne zmenijo, « govori Jehova.</TD>
</TR>
<TR>
<TD >»Vsak naj se pazi svojega bližnjega, <br>ne zaupajte niti svojemu bratu!<br>Vsak brat je namreč izdajalec<br>in vsak bližnji obrekovalec.</TD>
</TR>
<TR>
<TD >Vsak goljufa svojega bližnjega, <br>nihče ne govori resnice.<br>Svoj jezik so naučili lagati.<br>Krivice počenjajo do onemoglosti.</TD>
</TR>
<TR>
<TD >Ti živiš obkrožen z lažmi.<br>Zaradi svojih laži me niso hoteli poznati, « govori Jehova.</TD>
</TR>
<TR>
<TD >Zato Jehova nad vojskami govori:<br>»Talil jih bom in preiskal.<br>Kaj drugega naj naredim s svojo hčerjo,  s svojim ljudstvom?</TD>
</TR>
<TR>
<TD >Njihov jezik je smrtonosna puščica,  z njim zavajajo.<br>Človek z usti govori svojemu bližnjemu o miru, <br>v svojem srcu pa mu pripravlja zasedo.«</TD>
</TR>
<TR>
<TD >»Ali naj jih ne pokličem na odgovornost zaradi tega?« govori Jehova.<br>»Ali naj se ne maščujem takšnemu narodu?</TD>
</TR>
<TR>
<TD >Jokal bom in žaloval zaradi gora, <br>žalostinko bom pel zaradi pašnikov v pustinji.<br>Vse je požgano in tam nihče ne hodi.<br>Živine ni več slišati.<br>Ptice in druge živali so pobegnile,  ni jih več.</TD>
</TR>
<TR>
<TD >Jeruzalem bom spremenil v kupe kamenja,  v brlog šakalov.<br>Mesta na Judovem bom spremenil v puste,  nenaseljene kraje.</TD>
</TR>
<TR>
<TD >Kdo je dovolj moder,  da to razume?<br>Komu sem jaz,  Jehova,  govoril,  da to oznani?<br>Zakaj je bila dežela uničena?<br>Zakaj je požgana kot pustinja, <br>tako da tam nihče ne hodi?«</TD>
</TR>
<TR>
<TD >Jehova je odgovoril: »Zato ker so zavrgli moj zakon,  ki sem jim ga dal. Niso se ravnali po njem in niso me ubogali, </TD>
</TR>
<TR>
<TD >ampak so trmasto sledili svojemu srcu in so častili Baalove podobe,  kot so jih naučili njihovi očetje.</TD>
</TR>
<TR>
<TD >Zato jaz,  Jehova nad vojskami,  Izraelov Bog,  govorim: ‚Temu ljudstvu bom dal jesti pelin in piti zastrupljeno vodo.</TD>
</TR>
<TR>
<TD >Razkropil jih bom med narode,  ki jih ne oni ne njihovi očetje niso poznali. In za njimi bom poslal meč,  dokler jih ne bom iztrebil.</TD>
</TR>
<TR>
<TD >Jaz,  Jehova nad vojskami,  govorim:<br>‚Ravnajte pametno, <br>skličite ženske,  ki pojejo žalostinke, <br>pošljite po najboljše žalovalke.</TD>
</TR>
<TR>
<TD >Naj pohitijo in nam zapojejo žalostinko, <br>tako da bodo iz naših oči tekle solze<br>in bo z naših vek kapljala voda.</TD>
</TR>
<TR>
<TD >S Siona se sliši žalostinka:<br>»Kako zelo smo opustošeni!<br>Kako veliko sramoto smo doživeli!<br>Morali smo zapustiti svojo deželo,  porušili so naše domove.«</TD>
</TR>
<TR>
<TD >Ženske,  poslušajte,  kaj govorim jaz,  Jehova, <br>naj vaše uho sprejme besedo iz mojih ust.<br>Učite svoje hčere to žalno pesem, <br>druga drugo učite to žalostinko.</TD>
</TR>
<TR>
<TD >Smrt je namreč prilezla skozi naša okna, <br>prišla je v naše utrjene stolpe, <br>da bi pobrala otroke z ulic<br>in mladeniče s trgov.</TD>
</TR>
<TR>
<TD >Reci: ‚Jehova govori:<br>»Človeška trupla bodo ležala kakor gnoj na polju, <br>kakor žito,  ki ga je žanjec pravkar požel, <br>in nikogar ne bo,  da bi jih pobral.««</TD>
</TR>
<TR>
<TD >Jehova pravi:<br>»Moder človek naj se ne hvali s svojo modrostjo, <br>mogočen človek naj se ne hvali s svojo mogočnostjo<br>in bogat človek naj se ne hvali s svojim bogastvom.«</TD>
</TR>
<TR>
<TD >»Ampak če se že kdo hvali,  naj se hvali s tem, <br>da me dobro pozna in da ve, <br>da sem jaz Jehova,  ki na zemlji ravnam v skladu z vdano ljubeznijo,  pravico in pravičnostjo, <br>saj mi je to v veselje, « govori Jehova.</TD>
</TR>
<TR>
<TD >»Glej,  prihajajo dnevi, « govori Jehova,  »ko bom poklical na odgovornost vse obrezane,  ki pa so dejansko neobrezani:</TD>
</TR>
<TR>
<TD >Egipčane,  Judovce,  Edomce,  Amonce,  Moabce in vse tiste,  ki imajo ostrižena senca in živijo v pustinji. Vsi ti narodi in vsi Izraelovi potomci imajo namreč neobrezano srce.«</TD>
</TR>
<TR>
<TD >Jeremija 10. Poglavje</TD>
</TR>
<TR>
<TD >O Izraelci,  poslušajte svarilo,  ki vam ga daje Jehova!</TD>
</TR>
<TR>
<TD >Jehova govori takole:<br>»Ne posnemajte običajev drugih narodov<br>in ne bojte se znamenj na nebu, <br>tudi če se jih narodi bojijo.</TD>
</TR>
<TR>
<TD >Običaji drugih ljudstev so namreč zabloda.<br>Maliki niso nič drugega kot drevo,  ki ga človek poseka v gozdu, <br>rokodelec pa ga potem obdela s svojim orodjem.</TD>
</TR>
<TR>
<TD >Okrasijo jih s srebrom in zlatom;<br>pritrdijo jih z žeblji in kladivom,  da ne bi padli.</TD>
</TR>
<TR>
<TD >Ne morejo govoriti,  tako kot ne more govoriti ptičje strašilo v nasadu kumar.<br>Treba jih je nositi,  saj ne morejo hoditi.<br>Ne bojte se jih,  saj ne morejo narediti nič slabega<br>niti nič dobrega.«</TD>
</TR>
<TR>
<TD >Nihče ti ni enak,  o Jehova.<br>Ti si velik in tvoje ime je veliko in ima moč.</TD>
</TR>
<TR>
<TD >O Kralj narodov,  kdo te ne bi spoštoval? Ti si namreč tega vreden!<br>Med vsemi modrimi ljudmi v kraljestvih na zemlji<br>ni prav nikogar,  ki bi ti bil enak.</TD>
</TR>
<TR>
<TD >Vsi so nerazumni in neumni.<br>Nauki,  ki jih uči drevo,  so čista zabloda.</TD>
</TR>
<TR>
<TD >Iz Taršiša uvažajo srebrne ploščice in iz Ufaza zlato, <br>zato da rokodelec in zlatar s tem prevlečeta les.<br>Malike oblačijo v oblačila iz modre preje in vijoličaste volne.<br>Vsi ti maliki so izdelek spretnih rok.</TD>
</TR>
<TR>
<TD >Jehova pa je res Bog.<br>On je živi Bog in večni Kralj.<br>Od njegove jeze se bo tresla zemlja, <br>ko bo izvrševal obsodbo,  ne bo obstal noben narod.</TD>
</TR>
<TR>
<TD > Recite jim:<br>»Bogovi,  ki niso naredili neba in zemlje, <br>bodo izginili z zemlje in izpod neba.«</TD>
</TR>
<TR>
<TD >On je tisti,  ki je s svojo močjo naredil zemljo, <br>tisti,  ki je s svojo modrostjo utrdil rodovitna tla<br>in s svojo razumnostjo razpel nebo.</TD>
</TR>
<TR>
<TD >Ko se zasliši njegov glas, <br>zabučijo vode na nebu.<br>Od skrajnega konca zemlje dviguje oblake, <br>ko dežuje,  pošilja strele, <br>iz svojih zakladnic prinaša veter.</TD>
</TR>
<TR>
<TD >Vsak človek ravna nerazumno,  ničesar ne ve.<br>Zlatar se bo sramoval izrezljane podobe, <br>saj so njegove ulite podobe lažne, <br>v njih ni duha.</TD>
</TR>
<TR>
<TD >Zabloda so in posmehovanja vredne.<br>Ko bo prišel dan obračuna,  bodo propadle.</TD>
</TR>
<TR>
<TD >Jakobov Bog ni tak kot te podobe, <br>saj je on vse ustvaril<br>in Izrael je njegova palica,  njegova lastnina.<br>Ime mu je Jehova nad vojskami.</TD>
</TR>
<TR>
<TD >O ženska,  ki te oblega sovražnik, <br>poberi s tal svojo culo.</TD>
</TR>
<TR>
<TD >Jehova namreč pravi:<br>»Glej,  tokrat bom prebivalce dežele vrgel ven.<br>Spravil jih bom v stisko.«</TD>
</TR>
<TR>
<TD >Gorje mi zaradi mojega propada!<br>Moja rana se ne da pozdraviti.<br>Rekla sem: »To je moja bolezen,  moram jo prenašati.</TD>
</TR>
<TR>
<TD >Moj šotor je uničen,  vse njegove vrvi so potrgane.<br>Moji sinovi so me zapustili,  ni jih več.<br>Nikogar ni več,  da bi razpel moj šotor,  da bi razprostrl moja šotorska pregrinjala.</TD>
</TR>
<TR>
<TD >Pastirji so se obnašali nespametno.<br>Za nasvet niso vprašali Jehova, <br>zato niso ravnali preudarno<br>in so se jim vse črede razkropile.«</TD>
</TR>
<TR>
<TD >Poslušajte! Prišlo je poročilo!<br>Iz severne dežele se sliši glasno topotanje, <br>ki bo mesta na Judovem spremenilo v puste kraje,  v brlog šakalov.</TD>
</TR>
<TR>
<TD >O Jehova,  dobro vem,  da človeku ni dano,  da si sam začrta svojo pot, <br>niti mu ni dano,  da sam usmerja svoje korake.</TD>
</TR>
<TR>
<TD >O Jehova,  popravljaj me,  kot se ti zdi prav, <br>vendar ne v svoji jezi,  da me ne uničiš.</TD>
</TR>
<TR>
<TD >Izlij svoj bes na narode,  ki se ne menijo zate, <br>in na rodove,  ki ne hvalijo tvojega imena.<br>Požrli so namreč Jakobove potomce.<br>Da,  požrli so jih,  skoraj so jih iztrebili, <br>opustošili so njihovo domovino.</TD>
</TR>
<TR>
<TD >Jeremija 11. Poglavje</TD>
</TR>
<TR>
<TD >Jeremija je od Jehova dobil naslednje sporočilo:</TD>
</TR>
<TR>
<TD >»Poslušajte besede sklenjene zaveze!<br>Oznani jih Judovcem in Jeruzalemčanom!</TD>
</TR>
<TR>
<TD >Reci jim: ‚Izraelov Bog Jehova pravi: »Preklet naj bo človek,  ki ne uboga zaveze, </TD>
</TR>
<TR>
<TD >ki sem jo sklenil z vašimi predniki,  ko sem jih odpeljal iz egiptovske dežele,  iz talilne peči za železo. Takrat sem jim rekel: ‚Ubogajte me in delajte vse,  kar vam zapovedujem. Tako boste postali moje ljudstvo,  jaz pa bom vaš Bog.</TD>
</TR>
<TR>
<TD >To bom naredil,  da bi izpolnil prisego,  ki sem jo dal vašim praočetom,  namreč da jim bom dal deželo,  v kateri tečeta mleko in med. In v tej deželi živite še danes.««<br>Jaz pa sem odgovoril: »Amen,  o Jehova.«</TD>
</TR>
<TR>
<TD >Jehova mi je zatem naročil: »V mestih na Judovem in po jeruzalemskih ulicah razglasi naslednje: ‚Poslušajte besede sklenjene zaveze in jih izpolnjujte!</TD>
</TR>
<TR>
<TD >Ko sem vaše prednike odpeljal iz egiptovske dežele,  sem jih resno opomnil: »Ubogajte me.« Znova in znova sem jih opominjal in enako delam še danes.</TD>
</TR>
<TR>
<TD >Vendar niso poslušali,  niso prisluhnili,  ampak so vsi trmasto sledili svojemu hudobnemu srcu. Niso se hoteli držati tega,  kar sem jim zapovedal,  zato sem poskrbel,  da so se na njih izpolnile vse besede sklenjene zaveze.«</TD>
</TR>
<TR>
<TD >Jehova mi je nato rekel: »Judovci in Jeruzalemčani so skovali zaroto proti meni.</TD>
</TR>
<TR>
<TD >Ponavljajo grehe svojih prednikov iz davnine,  ki niso hoteli ubogati mojih besed. Tako kot oni častijo druge bogove in jim služijo. Izraelovo ljudstvo in Judovo ljudstvo sta prelomila zavezo,  ki sem jo sklenil z njihovimi predniki.</TD>
</TR>
<TR>
<TD >Zato jaz,  Jehova,  govorim: ‚Glej,  nad njih bom poslal nesrečo. Ne bodo ji mogli uiti. Ko me bodo klicali na pomoč,  jih ne bom poslušal.</TD>
</TR>
<TR>
<TD >Takrat se bodo prebivalci mest na Judovem in Jeruzalema za pomoč obrnili na bogove,  ki jim žrtvujejo. Toda ti jih ob času nesreče zagotovo ne bodo rešili.</TD>
</TR>
<TR>
<TD >O Judovo ljudstvo,  vaših bogov je toliko,  kolikor je vaših mest. Oltarjev,  ki ste jih postavili sramotnemu bogu,  oltarjev,  na katerih žrtvujete Baalu,  je toliko,  kolikor je jeruzalemskih ulic.</TD>
</TR>
<TR>
<TD >Ti pa ne moli za to ljudstvo. Ne vpij k meni in ne moli,  da mu pomagam,  ker ne bom poslušal,  ko bodo klicali k meni zaradi svoje nesreče.</TD>
</TR>
<TR>
<TD >Moje ljubljeno ljudstvo,  s kakšno pravico prihajate v mojo hišo, <br>ko pa mnogi od vas sodelujejo v hudobnih spletkah?<br>Ali boš s svetim mesom preprečilo to prihajajočo nesrečo?<br>Ali se boš takrat veselilo?</TD>
</TR>
<TR>
<TD >Jaz,  Jehova,  sem te nekoč imenoval<br>‚Bujna in lepa oljka z izvrstnimi plodovi.<br>Z velikim hrumenjem sem nad tebe poslal ogenj, <br>tvoje veje so polomili.</TD>
</TR>
<TR>
<TD >O Judovo ljudstvo,  jaz,  Jehova nad vojskami,  ki sem te zasadil,  sem razglasil,  da te bo doletela nesreča zaradi hudobije,  ki si jo počenjalo skupaj z Izraelovim ljudstvom,  ko sta žrtvovala Baalu in me tako žalila.«</TD>
</TR>
<TR>
<TD >Jehova,  seznanil si me s tem,  kar se dogaja.<br>Takrat si mi pokazal,  kaj počnejo.</TD>
</TR>
<TR>
<TD >Bil sem kakor krotko jagnje,  ki ga vodijo v zakol.<br>Nisem vedel,  da proti meni spletkarijo:<br>»Uničimo drevo z njegovim sadom vred.<br>Odstranimo ga iz dežele živih, <br>da bo njegovo ime pozabljeno.«</TD>
</TR>
<TR>
<TD >Toda ti,  Jehova nad vojskami,  sodiš pravično, <br>ti preiskuješ najgloblje misli in srce.<br>Daj,  da vidim,  kako se jim boš maščeval, <br>saj sem tebi predal svoj sodni primer.</TD>
</TR>
<TR>
<TD >Zato Jehova govori tako glede ljudi v Anatotu,  ki mi hočejo vzeti življenje in pravijo »Ne prerokuj v Jehovovem imenu,  drugače te bomo ubili«, </TD>
</TR>
<TR>
<TD >da,  Jehova nad vojskami govori tako: »Poskrbel bom,  da bodo za to odgovarjali. Mladeniči bodo padli pod mečem. Njihovi sinovi in njihove hčere bodo umrli od lakote.</TD>
</TR>
<TR>
<TD >Nihče od prebivalcev Anatota ne bo ostal. Nad njih bom namreč poslal nesrečo,  ko bo prišlo leto,  da jih pokličem na odgovornost.«</TD>
</TR>
<TR>
<TD >Jeremija 12. Poglavje</TD>
</TR>
<TR>
<TD >Jehova,  ti ravnaš pravično,  ko se obračam nate s svojo tožbo, <br>ko govorim s teboj o pravici.<br>Ampak zakaj hudobnim vse uspeva, <br>zakaj zahrbtneži živijo brez skrbi?</TD>
</TR>
<TR>
<TD >Ti si jih zasadil in pognali so korenine.<br>Zrasli so in obrodili sad.<br>S svojimi usti te večkrat omenjajo,  toda s svojimi mislimi so daleč od tebe.</TD>
</TR>
<TR>
<TD >O Jehova,  ti me dobro poznaš in me vidiš.<br>Preiskal si moje srce in ugotovil,  da ti je vdano.<br>Hudobne izloči kot ovce za klanje, <br>določi jih za dan zakola.</TD>
</TR>
<TR>
<TD >Kako dolgo še bo dežela venela<br>in se bo rastlinje na poljih sušilo?<br>Živali in ptice izginjajo, <br>ker prebivalci dežele počenjajo hudobijo.<br>Govorijo namreč: »Ne vidi,  kaj bo z nami.«</TD>
</TR>
<TR>
<TD >Bog mi je nato rekel: »Če se utrudiš,  že ko tečeš z ljudmi, <br>kako boš potem tekmoval s konji?<br>Morda si samozavesten v deželi miru, <br>ampak kako ti bo šlo v goščavi ob Jordanu?</TD>
</TR>
<TR>
<TD >Celo tvoji bratje,  sorodniki tvojega očeta, <br>te izdajajo.<br>Glasno vpijejo proti tebi.<br>Ne verjemi jim, <br>tudi če ti lepo govorijo.</TD>
</TR>
<TR>
<TD >Zapustil sem svojo hišo,  pustil sem svojo dediščino.<br>Svojo ljubljeno sem dal v roke njenim sovražnikom.</TD>
</TR>
<TR>
<TD >Moja dediščina je zdaj zame kakor lev v gozdu.<br>Rjove proti meni, <br>zato sem jo zasovražil.</TD>
</TR>
<TR>
<TD >Moja dediščina mi je kakor pisana ujeda.<br>Druge ujede jo obkrožajo in napadajo.<br>Pridite,  zberite se skupaj,  vse divje živali, <br>pridite jest.</TD>
</TR>
<TR>
<TD >Mnogi pastirji so uničili moj vinograd, <br>poteptali so moj kos zemlje.<br>Moj dragoceni kos zemlje so spremenili v opustelo pustinjo.</TD>
</TR>
<TR>
<TD >Postal je puščava, <br>izsušil se je, <br>pred menoj leži opustel.<br>Vsa dežela je opustošena, <br>vendar si tega nihče ne jemlje k srcu.</TD>
</TR>
<TR>
<TD >Po vseh shojenih poteh skozi pustinjo vdirajo uničevalci, <br>saj meč,  ki sem ga poslal jaz,  Jehova,  požira deželo od enega konca do drugega.<br>Ni miru za nikogar.</TD>
</TR>
<TR>
<TD >Posejali so pšenico,  poželi pa trnje.<br>Izmučeni so od dela,  vendar nimajo nič od tega.<br>Sram jih bo njihovega pridelka.<br>Jaz,  Jehova,  sem namreč besen nanje.«</TD>
</TR>
<TR>
<TD >Jehova govori: »Glej,  vse svoje hudobne sosede,  ki segajo po ozemlju,  ki sem ga dal v dediščino svojemu ljudstvu Izraelu,  bom izruval iz njihove dežele in iz njihove sredine bom izruval Judovo ljudstvo.</TD>
</TR>
<TR>
<TD >Toda potem ko jih bom izruval,  se jih bom spet usmilil in vsakega pripeljal nazaj na njegovo dedno posest in na njegovo zemljo.«</TD>
</TR>
<TR>
<TD >»Če se bodo res učili živeti tako kot moje ljudstvo in prisegati pri mojem imenu z besedami ‚Prisegam pri Jehovu,  živem Bogu!,  kot so učili moje ljudstvo prisegati pri Baalu,  bodo imeli svoje mesto med mojim ljudstvom.</TD>
</TR>
<TR>
<TD >Če pa kateri od tistih narodov ne bo hotel ubogati,  ga bom izruval – izruval ga bom in uničil, « govori Jehova.</TD>
</TR>
<TR>
<TD >Jeremija 13. Poglavje</TD>
</TR>
<TR>
<TD >Jehova mi je rekel: »Pojdi si kupit platnen pas in si ga zaveži okoli pasu. Glej,  da se ne zmoči.«</TD>
</TR>
<TR>
<TD >Tako sem si kupil pas,  kot mi je Jehova naročil,  in si ga zavezal okoli pasu.</TD>
</TR>
<TR>
<TD >Nato je Jehova spet govoril z menoj. Rekel mi je:</TD>
</TR>
<TR>
<TD >»Pas,  ki si ga kupil in ki ga nosiš,  vzemi in pojdi k Evfratu. Tam ga skrij v skalno razpoko.«</TD>
</TR>
<TR>
<TD >Šel sem torej k Evfratu in tam skril pas,  tako kot mi je Jehova zapovedal.</TD>
</TR>
<TR>
<TD >Čez veliko dni pa mi je Jehova rekel: »Pojdi k Evfratu in vzemi pas,  ki si ga tam skril,  kot sem ti zapovedal.«</TD>
</TR>
<TR>
<TD >Šel sem k Evfratu in pas odkopal iz skalne razpoke,  v katero sem ga skril. Videl sem,  da je uničen. Ni bil več za nobeno rabo.</TD>
</TR>
<TR>
<TD >Takrat mi je Jehova rekel:</TD>
</TR>
<TR>
<TD >»Jaz,  Jehova,  govorim: ‚Tako bom uničil Judovo prevzetnost in veliko prevzetnost Jeruzalema.</TD>
</TR>
<TR>
<TD >To hudobno ljudstvo,  ki noče ubogati mojih besed,  ki trmasto sledi svojemu srcu in časti druge bogove,  jim služi in se jim klanja,  bo postalo kot ta pas,  ki ni več za nobeno rabo.</TD>
</TR>
<TR>
<TD >‚Tako kot si človek priveže pas tesno okoli telesa,  tako sem jaz k sebi privil vse Izraelovo ljudstvo in vse Judovo ljudstvo,  govorim jaz,  Jehova. ‚K sebi sem jih privil,  da bi postali moje ljudstvo,  meni v slavo,  hvalo in okras. Toda niso ubogali.</TD>
</TR>
<TR>
<TD >Poleg tega jim reci: ‚Jehova,  Izraelov Bog,  govori: »Vsak velik vrč se napolni z vinom.« Oni pa ti bodo rekli: ‚Saj vemo,  da se vsak velik vrč napolni z vinom.</TD>
</TR>
<TR>
<TD >Zatem jim reci: ‚Tako pravi Jehova: »Vse prebivalce te dežele,  kralje,  ki sedijo na Davidovem prestolu,  duhovnike,  preroke in vse prebivalce Jeruzalema bom opijanil.</TD>
</TR>
<TR>
<TD >Treščil jih bom drug ob drugega,  tako očete kot sinove, « govorim jaz,  Jehova. »Do njih ne bom imel sočutja,  ne bo mi jih žal in ne bom se jih usmilil. Nič mi ne bo preprečilo,  da jih uničim.««</TD>
</TR>
<TR>
<TD >Poslušajte! Prisluhnite!<br>Ne bodite ošabni,  saj govori Jehova.</TD>
</TR>
<TR>
<TD >Dajte slavo svojemu Bogu Jehovu, <br>preden pošlje temo<br>in preden se vam ob mraku noge spotaknejo na gorah.<br>Upali boste na svetlobo, <br>vendar bo poslal gosto temo, <br>svetlobo bo spremenil v črno temo.</TD>
</TR>
<TR>
<TD >Če ne boste hoteli poslušati, <br>bom na skrivnem jokal zaradi vaše prevzetnosti.<br>Potočil bom veliko solz,  iz mojih oči bo lilo, <br>ker bo Jehovova čreda odpeljana v ujetništvo.</TD>
</TR>
<TR>
<TD >»Kralju in kraljici materi reci: ‚Usedita se na nižje mesto, <br>ker vama bo z glave odstranjena vajina prelepa krona.</TD>
</TR>
<TR>
<TD >Mesta na jugu so zaprta,  nikogar ni,  ki bi jih odprl.<br>Celotno Judovo ljudstvo je bilo odpeljano v pregnanstvo,  odpeljani so bili vsi do zadnjega.</TD>
</TR>
<TR>
<TD >Dvigni pogled in poglej sovražnika,  ki prihaja s severa!<br>Kje je čreda,  ki ti je bila zaupana,  kje so tvoje krasne ovce?</TD>
</TR>
<TR>
<TD >Kaj boš rekla,  ko te bodo kaznovali tisti, <br>ki si jih vedno imela za dobre prijatelje?<br>Ali te ne bodo zgrabile porodne bolečine kakor žensko,  ki rojeva?</TD>
</TR>
<TR>
<TD >Ko se boš spraševala ‚Zakaj me je to doletelo?, <br>vedi,  da je bilo zaradi tvojega velikega greha tvoje krilo odtrgano<br>in da so bile tvoje pete odrgnjene.</TD>
</TR>
<TR>
<TD >Ali lahko Kušijevec spremeni barvo svoje kože ali leopard svoje lise?<br>Tako tudi vi,  ki ste se navadili delati hudo, <br>ne morete delati dobrega.</TD>
</TR>
<TR>
<TD >Zato vas bom razkropil,  tako kot puščavski veter odnese slamo.</TD>
</TR>
<TR>
<TD >To te bo doletelo. To je delež,  ki sem ti ga odmeril, « govori Jehova, <br>»ker si me pozabila in verjameš lažem.</TD>
</TR>
<TR>
<TD >Zato ti bom krilo dvignil čez obraz, <br>tako da se bo videla tvoja sramota, </TD>
</TR>
<TR>
<TD >tvoje prešuštvovanje in tvoje pohotno rezgetanje, <br>tvoje ogabno prostituiranje.<br>Na hribih,  na poljih<br>sem videl tvoje gnusno vedenje.<br>Gorje ti,  o jeruzalemska hči!<br>Kako dolgo še boš nečista?«</TD>
</TR>
<TR>
<TD >Jeremija 14. Poglavje</TD>
</TR>
<TR>
<TD >Od Jehova sem dobil sporočilo v zvezi s sušami:</TD>
</TR>
<TR>
<TD >Juda žaluje,  njegova mestna vrata so propadla, <br>žalostna so popadala na tla.<br>Iz Jeruzalema se razlega vpitje.</TD>
</TR>
<TR>
<TD >Gospodarji pošiljajo služabnike po vodo.<br>Ko pa ti pridejo do vodne kotanje,  vode ni.<br>Vračajo se s praznimi posodami.<br>Sram jih je in so razočarani, <br>zato si pokrivajo glavo.</TD>
</TR>
<TR>
<TD >Ker na deželo ni padlo nič dežja, <br>so tla razpokana, <br>zato so kmetovalci obupani in si pokrivajo glavo.</TD>
</TR>
<TR>
<TD >Celo košuta na polju zapusti svojega komaj skotenega mladiča, <br>ker ni nič trave.</TD>
</TR>
<TR>
<TD >Divji osli stojijo na golih hribih.<br>Hlastajo za zrakom kakor šakali, <br>oči jim pešajo,  ker ni nič rastlinja.</TD>
</TR>
<TR>
<TD >Čeprav naši grehi pričajo proti nam, <br>ukrepaj,  o Jehova,  zaradi svojega imena!<br>Velikokrat smo se ti namreč izneverili, <br>grešili smo proti tebi.</TD>
</TR>
<TR>
<TD >O ti,  ki si Izraelovo upanje,  ki ga rešuješ v času stiske, <br>zakaj si kot tujec v deželi, <br>kot popotnik,  ki se ustavi,  samo da bi prenočil?</TD>
</TR>
<TR>
<TD >Zakaj si kot zmeden človek, <br>kot junaški bojevnik,  ki ne more rešiti svojega ljudstva?<br>Saj si vendar med nami,  o Jehova, <br>in mi nosimo tvoje ime.<br>Ne zapusti nas!</TD>
</TR>
<TR>
<TD >Jehova glede tega ljudstva pravi: »Radi tavajo,  svojih nog ne zadržujejo. Zato meni,  Jehovu,  ne ugajajo. Zdaj se bom spomnil njihovih prestopkov in jih za njihove grehe poklical na odgovornost.«</TD>
</TR>
<TR>
<TD >Nato mi je Jehova rekel: »Ne moli v dobro tega ljudstva.</TD>
</TR>
<TR>
<TD >Ko se postijo,  ne poslušam njihovih prošenj,  in ko prinašajo žgalne daritve in žitne daritve,  se jih ne veselim. Pobil jih bom z mečem,  lakoto in kugo.«</TD>
</TR>
<TR>
<TD >Jaz pa sem rekel: »Oh,  Vrhovni gospod Jehova! Preroki jim govorijo: ‚Ne boste videli meča in ne bo vas doletela lakota,  ampak vam bo Bog na tem kraju dal pravi mir.«</TD>
</TR>
<TR>
<TD >Jehova mi je nato rekel: »Ti preroki v mojem imenu prerokujejo laži. Nisem jih poslal niti jim nisem nič zapovedal niti nič govoril. To,  kar vam prerokujejo,  so neresnična videnja,  prazna vedeževanja in zmote njihovega srca.</TD>
</TR>
<TR>
<TD >Zato jaz,  Jehova,  pravim: ‚Tisti preroki,  ki prerokujejo v mojem imenu,  čeprav jih jaz nisem poslal,  in ki govorijo,  da ta dežela ne bo videla ne meča ne lakote,  bodo umrli od meča in lakote.</TD>
</TR>
<TR>
<TD >Ljudi,  katerim prerokujejo,  bosta pokosila lakota in meč. Ležali bodo po jeruzalemskih ulicah in nikogar ne bo,  da bi pokopal njih,  njihove žene,  njihove sinove in njihove hčere. Nanje bom izlil nesrečo,  ki si jo zaslužijo.</TD>
</TR>
<TR>
<TD >Sporoči jim naslednje:<br>‚Naj noč in dan iz mojih oči lijejo solze,  naj se ne ustavijo, <br>ker je moje ljudstvo,  moja hči,  ki je devica,  povsem zdrobljeno in zlomljeno, <br>zelo hudo je ranjeno.</TD>
</TR>
<TR>
<TD >Če grem na polje, <br>vidim ljudi,  ki so pobiti z mečem!<br>In če pridem v mesto, <br>vidim ljudi,  ki so bolni zaradi lakote!<br>Preroki in duhovniki pa tavajo po neznani deželi.«</TD>
</TR>
<TR>
<TD >O Bog,  ali si povsem zavrgel Juda? Ali se ti je Sion zagnusil?<br>Zakaj si nas udaril? Zdaj ni nobenega zdravila za nas.<br>Upali smo na mir,  pa ni prišlo nič dobrega!<br>Upali smo na ozdravljenje,  doživljamo pa grozo!</TD>
</TR>
<TR>
<TD >O Jehova,  priznavamo svojo hudobnost, <br>napake svojih prednikov, <br>saj smo grešili proti tebi.</TD>
</TR>
<TR>
<TD >Zaradi svojega imena nas ne zavrzi, <br>ne zaničuj svojega veličastnega prestola.<br>Spomni se zaveze,  ki si jo sklenil z nami,  ne prelomi je.</TD>
</TR>
<TR>
<TD >Ali lahko kateri od ničvrednih malikov,  ki jih častijo narodi,  priskrbi dež?<br>Ali lahko nebo samo od sebe pošilja plohe?<br>Edino ti lahko to narediš,  o Jehova,  naš Bog.<br>Ti si naše upanje, <br>saj samo ti delaš vse to.</TD>
</TR>
<TR>
<TD >Jeremija 15. Poglavje</TD>
</TR>
<TR>
<TD >Nato mi je Jehova rekel: »Tudi če bi pred menoj stala Mojzes in Samuel,  ne bi prizanesel temu ljudstvu. Spodi jih od mene. Naj odidejo.</TD>
</TR>
<TR>
<TD >In če te bodo vprašali ‚Kaj se bo zgodilo z nami?,  jim reci: ‚Jehova pravi:<br>»Nekateri boste umrli od smrtonosne kuge, <br>nekateri boste umrli od meča, <br>nekateri boste umrli od lakote<br>in nekateri boste šli v ujetništvo.«</TD>
</TR>
<TR>
<TD >‚Nadnje bom poslal štiri nesreče,  govorim jaz,  Jehova,  ‚meč,  ki jih bo pobil,  pse,  ki bodo odvlekli njihova trupla,  ptice in zveri,  ki jih bodo požrle in uničile.</TD>
</TR>
<TR>
<TD >Ob pogledu nanje se bodo ljudje iz vseh kraljestev na zemlji zgrozili. To bom naredil zaradi tega,  kar je Judov kralj Manase,  Ezekijev sin,  delal v Jeruzalemu.</TD>
</TR>
<TR>
<TD >O Jeruzalem,  kdo se te bo usmilil, <br>kdo bo sočustvoval s teboj<br>in kdo se bo ustavil,  da bi vprašal,  kako ti gre?</TD>
</TR>
<TR>
<TD >‚Ti si me zapustil,  govorim jaz,  Jehova.<br>‚Obračaš mi hrbet.<br>Zato bom uporabil svojo moč proti tebi in te uničil.<br>Naveličal sem se tega,  da ti prizanašam.</TD>
</TR>
<TR>
<TD >Po mestih v deželi jih bom vejal z vilami,  kot se veja žito.<br>Oropal jih bom otrok.<br>Uničil bom svoje ljudstvo, <br>ker se noče popraviti.</TD>
</TR>
<TR>
<TD >Njihovih vdov bo več kot peska ob morju.<br>Sredi dneva bom nad matere in njihove sinove poslal uničevalca.<br>Naredil bom,  da se jih bosta nenadoma polastila nemir in groza.</TD>
</TR>
<TR>
<TD >Ženska,  ki je rodila sedem otrok,  je onemogla, <br>težko diha.<br>Čeprav je še dan,  je njeno sonce zašlo, <br>prineslo je sramoto in ponižanje.<br>‚Tiste,  ki bodo ostali, <br>bom izročil meču njihovih sovražnikov,  govorim jaz,  Jehova.«</TD>
</TR>
<TR>
<TD >O mama,  gorje mi,  ker si me rodila.<br>Rodila si človeka,  s katerim se vsa dežela prepira in krega.<br>Nikomur nisem nič posojal in tudi drugi niso posojali meni, <br>vseeno pa me vsi preklinjajo.</TD>
</TR>
<TR>
<TD >Jehova je rekel: »Zagotovo ti bom pomagal.<br>V času nesreče in v času stiske<br>se bom pri sovražniku zagotovo zavzel zate.</TD>
</TR>
<TR>
<TD >Ali lahko kdo zdrobi železo, <br>železo s severa,  in baker?</TD>
</TR>
<TR>
<TD >Tvoje bogastvo in tvoje zaklade bom dal za plen,  in to brezplačno.<br>To bom naredil zaradi vseh tvojih grehov na vsem tvojem ozemlju.</TD>
</TR>
<TR>
<TD >Vse to bom dal tvojim sovražnikom, <br>da bodo odnesli v deželo,  ki je ne poznaš.<br>Moja jeza je namreč zanetila ogenj<br>in njegovi plameni švigajo proti tebi.«</TD>
</TR>
<TR>
<TD >O Jehova,  ti veš,  kaj doživljam!<br>Spomni se me in zavzemi se zame.<br>Zame se maščuj nad mojimi preganjalci.<br>Ne pusti,  da umrem,  medtem ko zadržuješ svojo jezo.<br>Veš,  da zaradi tebe prenašam to sramotenje.</TD>
</TR>
<TR>
<TD >Ko so tvoje besede prišle k meni,  sem jih pojedel.<br>In tvoja beseda je napolnila moje srce z veseljem in radostjo, <br>ker nosim tvoje ime,  o Jehova,  Bog nad vojskami.</TD>
</TR>
<TR>
<TD >Ne družim se s tistimi,  ki se radi zabavajo,  in ne veselim se z njimi.<br>Ker me ti vodiš,  sedim sam zase.<br>Napolnil si me namreč z ogorčenjem.</TD>
</TR>
<TR>
<TD >Zakaj moja bolečina ne popusti in zakaj se moja rana ne zaceli?<br>Noče se zaceliti.<br>Ali mi boš postal kakor usahel izvir, <br>na katerega se človek zaman zanaša?</TD>
</TR>
<TR>
<TD >Zato Jehova pravi:<br>»Če boš popravil stališče,  ti bom spet naklonjen<br>in mi boš služil.<br>Če boš to,  kar je dragoceno,  ločil od tega,  kar je ničvredno, <br>bom spet govoril po tebi.<br>Oni se bodo morali obrniti nate, <br>tebi pa se ne bo treba obrniti nanje.«</TD>
</TR>
<TR>
<TD >»Naredil bom,  da boš za to ljudstvo kakor utrjeno bakreno obzidje.<br>Prav gotovo se bodo bojevali proti tebi, <br>ampak ne bodo te premagali, <br>saj sem jaz s teboj,  da te varujem in rešujem, « govori Jehova.</TD>
</TR>
<TR>
<TD >»Rešil te bom iz rok hudobnih<br>in osvobodil iz pesti neusmiljenih.«</TD>
</TR>
<TR>
<TD >Jeremija 16. Poglavje</TD>
</TR>
<TR>
<TD >Jehova je spet govoril z menoj. Rekel je:</TD>
</TR>
<TR>
<TD >»Ne smeš se poročiti in ne smeš imeti otrok v tej deželi!</TD>
</TR>
<TR>
<TD >Glede otrok,  ki se rodijo v tej deželi,  in glede mater in očetov,  ki jim dajo življenje,  jaz,  Jehova,  pravim naslednje:</TD>
</TR>
<TR>
<TD >‚Pomrli bodo zaradi smrtonosnih bolezni,  toda nihče ne bo žaloval za njimi in nihče jih ne bo pokopaval. Bodo kakor gnoj na površju zemlje. Umrli bodo od meča in lakote,  z njihovimi trupli pa se bodo hranile ptice in zveri.</TD>
</TR>
<TR>
<TD >Jaz,  Jehova,  govorim tako:<br>‚Ne vstopaj v hišo,  v kateri imajo žalujoči pogostitev, <br>ne žaluj z njimi in jim ne izrekaj sožalja.<br>‚Temu ljudstvu sem namreč odtegnil svoj mir,  govorim jaz,  Jehova, <br>‚pa tudi svojo vdano ljubezen in usmiljenje.</TD>
</TR>
<TR>
<TD >V tej deželi bodo pomrli tako preprosti kot pomembni ljudje.<br>Nihče jih ne bo pokopaval, <br>nihče ne bo žaloval za njimi<br>niti si ne bo nihče zaradi njih delal zarez v telo ali se bril po glavi.</TD>
</TR>
<TR>
<TD >Žalujočim ne bo nihče dal hrane, <br>da bi jih tolažil zaradi smrti bližnjih, <br>niti jim ne bo nihče dal čaše vina<br>za tolažbo ob izgubi očeta ali matere.</TD>
</TR>
<TR>
<TD >Prav tako ne vstopaj v hišo,  v kateri praznujejo, <br>da bi z njimi jedel in pil.</TD>
</TR>
<TR>
<TD >Jaz,  Jehova nad vojskami,  Izraelov Bog,  pravim: ‚V vaših dneh in pred vašimi očmi bom poskrbel,  da tukaj ne bo več slišati veselja in radosti,  glasu ženina in glasu neveste.</TD>
</TR>
<TR>
<TD >Ko boš ljudstvu sporočil vse to,  te bodo vprašali: ‚Zakaj nam je Jehova napovedal to veliko nesrečo? Kaj je naš prestopek in s čim smo grešili proti svojemu Bogu Jehovu?</TD>
</TR>
<TR>
<TD >Takrat jim odgovori: ‚»Zato ker so me vaši predniki zapustili, « govori Jehova. »Častili so druge bogove,  jim služili in se jim klanjali,  mene pa so zapustili in mojih zakonov niso izpolnjevali.</TD>
</TR>
<TR>
<TD >Vi pa se obnašate veliko slabše od svojih prednikov. Namesto da bi me ubogali,  sledite svojemu trmastemu in hudobnemu srcu.</TD>
</TR>
<TR>
<TD >Zato vas bom iz te dežele izgnal v deželo,  ki je ne poznate niti je niso poznali vaši predniki. Tam boste morali dan in noč služiti drugim bogovom,  ker se vas ne bom usmilil.«</TD>
</TR>
<TR>
<TD >‚Toda prihajajo dnevi,  pravim jaz,  Jehova,  ‚ko se ne bo več govorilo »Prisegam pri Jehovu,  živem Bogu,  ki je Izraelce odpeljal iz egiptovske dežele«, </TD>
</TR>
<TR>
<TD >ampak se bo govorilo »Prisegam pri Jehovu,  živem Bogu,  ki je Izraelce odpeljal iz severne dežele in iz vseh dežel,  v katere jih je razkropil«. Pripeljal jih bom nazaj v njihovo deželo,  ki sem jo dal njihovim prednikom.</TD>
</TR>
<TR>
<TD >‚Poklical bom mnogo ribičev,  govorim jaz,  Jehova, <br>‚da jih bodo polovili.<br>Zatem bom poklical še mnogo lovcev, <br>da jih bodo polovili po vseh gorah in po vseh hribih<br>ter jih izvlekli iz skalnih razpok.</TD>
</TR>
<TR>
<TD >Moje oči vidijo vse,  kar dela moje ljudstvo.<br>Ne morejo se skriti pred menoj, <br>tudi svojega greha mi ne morejo prikriti.</TD>
</TR>
<TR>
<TD >Najprej jim bom v polni meri povrnil za njihov prestopek in njihov greh, <br>ker so mojo deželo oskrunili z neživimi kipi,  s svojimi nagnusnimi maliki, <br>in mojo deželo,  mojo dediščino,  napolnili s svojimi ogabnimi rečmi.«</TD>
</TR>
<TR>
<TD >O Jehova,  moja moč in moja utrdba, <br>moje zatočišče v času stiske, <br>k tebi bodo prišli narodi z vseh koncev zemlje<br>in bodo rekli: »Naši predniki so nadaljevali izročilo čaščenja lažnih bogov, <br>nečesa nesmiselnega in povsem nekoristnega.«</TD>
</TR>
<TR>
<TD >Ali si človek lahko naredi bogove?<br>To,  kar si naredi,  sploh niso bogovi!</TD>
</TR>
<TR>
<TD >»Zato jih bom poučil, <br>takrat jim bom pokazal svojo moč in mogočnost<br>– resnično bodo spoznali,  kdo sem jaz,  spoznali bodo,  da mi je ime Jehova.«</TD>
</TR>
<TR>
<TD >Jeremija 17. Poglavje</TD>
</TR>
<TR>
<TD >»Greh Judovega ljudstva je zapisan z železnim pisalom.<br>Z diamantno konico je vrezan v ploščo njihovega srca<br>in v rogove njihovih oltarjev.</TD>
</TR>
<TR>
<TD >Še njihovi sinovi se spominjajo teh oltarjev in svetih kolov<br>ob košatih drevesih,  na visokih hribih, </TD>
</TR>
<TR>
<TD >na gorah daleč od mest.<br>O Judovo ljudstvo,  tvoje bogastvo,  vse tvoje zaklade,  bom dal za plen<br>– da,  tvoje višave bom dal za plen zaradi grehov,  storjenih na tvojem ozemlju.</TD>
</TR>
<TR>
<TD >Sam boš zapravil dediščino,  ki sem ti jo dal.<br>Naredil bom,  da boš služil svojim sovražnikom v deželi,  ki je ne poznaš.<br>Zanetili ste namreč mojo jezo,  da je vzplamtela kot ogenj.<br>Vedno bo gorel.«</TD>
</TR>
<TR>
<TD >Tako pravi Jehova:<br>»Preklet naj bo človek,  ki zaupa v ljudi, <br>ki se zanaša na človeško moč<br>in ki se v srcu oddaljuje od mene,  od Jehova.</TD>
</TR>
<TR>
<TD >Postal bo kakor osamljeno drevo v puščavi.<br>Ko bo prišlo kaj dobrega,  tega ne bo okusil.<br>Živel bo v izsušenih krajih v pustinji, <br>v slani deželi,  neprimerni za življenje.</TD>
</TR>
<TR>
<TD >Blagoslovljen naj bo človek,  ki zaupa vame,  v Jehova, <br>ki se zanaša name,  na Jehova.</TD>
</TR>
<TR>
<TD >Postal bo kakor drevo,  ki je zasajeno ob vodi<br>in poganja svoje korenine k potoku.<br>Ko bo prišla vročina,  je ne bo občutil, <br>njegovo listje bo še naprej bujno.<br>V sušnem letu ne bo zaskrbljen<br>niti ne bo nehal rojevati sadu.</TD>
</TR>
<TR>
<TD >Srce je bolj zahrbtno od česar koli drugega in je v obupu pripravljeno narediti vse.<br>Kdo ga lahko razume?</TD>
</TR>
<TR>
<TD >Jaz,  Jehova,  preiskujem srce, <br>preiskujem najgloblje misli, <br>da bi vsakemu dal to,  kar si zasluži za svoje vedenje, <br>za svoja dela.</TD>
</TR>
<TR>
<TD >Jerebici,  ki zbira to,  česar ni znesla, <br>je podoben človek,  ki si pridobiva bogastvo na nepošten način.<br>Sredi njegovega življenja ga bo bogastvo zapustilo<br>in na koncu bo jasno,  da je nespameten.«</TD>
</TR>
<TR>
<TD >Naše svetišče je Božji veličastni prestol, <br>ki je od samega začetka vzvišen.</TD>
</TR>
<TR>
<TD >O Jehova,  Izraelovo upanje, <br>vsi,  ki te zapustijo,  bodo osramočeni.<br>Tisti,  ki odpadejo od tebe,  bodo izginili kakor besede,  zapisane v prah, <br>ker so zapustili tebe,  Jehova,  vir žive vode.</TD>
</TR>
<TR>
<TD >O Jehova,  ozdravi me in bom ozdravljen.<br>Reši me in bom rešen, <br>saj hvalim tebe.</TD>
</TR>
<TR>
<TD >Glej,  ljudje mi pravijo:<br>»Kaj je s tem,  kar je Jehova objavil?<br>Naj se vendar izpolni!«</TD>
</TR>
<TR>
<TD >Jaz pa ti kot pastir nisem nehal slediti<br>niti nisem komaj čakal na dan nesreče.<br>Dobro veš,  kaj vse so moje ustnice govorile, <br>vse to se je dogajalo pred tvojimi očmi.</TD>
</TR>
<TR>
<TD >Ne straši me!<br>Ti si moje zatočišče v dnevu nesreče.</TD>
</TR>
<TR>
<TD >Naj bodo moji preganjalci osramočeni, <br>vendar ne dovoli,  da bi bil osramočen jaz.<br>Naj se jih polasti groza, <br>vendar ne dovoli,  da bi se groza polastila mene.<br>Nadnje pripelji nesrečo<br>in jih zdrobi,  popolnoma jih uniči!</TD>
</TR>
<TR>
<TD >Jehova mi je rekel: »Postavi se h glavnim vratom,  skozi katera Judovi kralji vstopajo in izstopajo,  nato pa pojdi še k vsem drugim jeruzalemskim vratom.</TD>
</TR>
<TR>
<TD >Tam reci: ‚Judovi kralji,  vsi Judovci in vsi prebivalci Jeruzalema,  ki vstopate skozi ta vrata,  poslušajte,  kaj vam Jehova sporoča.</TD>
</TR>
<TR>
<TD >Jehova pravi: »Glejte,  da ne boste na šabatni dan nosili nikakršnega bremena niti da ga ne boste prinašali skozi jeruzalemska vrata.</TD>
</TR>
<TR>
<TD >Na šabatni dan ne nosite iz svojih hiš nobenega bremena in ne opravljajte nobenega dela. Šabatni dan naj vam bo svet,  tako kot sem zapovedal vašim prednikom.</TD>
</TR>
<TR>
<TD >Vendar niso poslušali,  niso prisluhnili. Iz svoje trme niso hoteli ubogati niti se niso pustili poučiti.«</TD>
</TR>
<TR>
<TD >‚»Če pa me boste vi skrbno ubogali, « govori Jehova,  »in na šabatni dan ne boste prinašali nobenega bremena skozi vrata tega mesta niti ne boste opravljali nobenega dela,  ampak boste imeli šabatni dan za svet dan, </TD>
</TR>
<TR>
<TD >bodo kralji in kraljevi sinovi,  ki sedijo na Davidovem prestolu,  prihajali skozi vrata tega mesta na vozovih in na konjih. Prihajali bodo kralji in kraljevi sinovi,  Judovci in prebivalci Jeruzalema. In to mesto bo vedno naseljeno.</TD>
</TR>
<TR>
<TD >Ljudje bodo prihajali iz mest na Judovem,  iz okolice Jeruzalema,  iz Benjaminove dežele,  iz nižavja,  z gorovja in iz Negeba ter bodo v mojo hišo,  Jehovovo hišo,  prinašali žgalne daritve,  žrtve,  žitne daritve,  kadilno smolo in zahvalne žrtve.</TD>
</TR>
<TR>
<TD >Toda če me ne boste ubogali – če šabatnega dneva ne boste imeli za svet dan,  če boste na šabatni dan nosili bremena in jih prinašali skozi jeruzalemska vrata – bom zažgal mestna vrata. Ogenj bo pogoltnil jeruzalemske utrjene stolpe in nihče ga ne bo pogasil.««</TD>
</TR>
<TR>
<TD >Jeremija 18. Poglavje</TD>
</TR>
<TR>
<TD >Jehova je Jeremiju rekel:</TD>
</TR>
<TR>
<TD >»Pojdi v lončarjevo hišo in tam bom govoril s teboj.«</TD>
</TR>
<TR>
<TD >Šel sem torej v lončarjevo hišo. Lončar je ravno delal za lončarskim kolesom, </TD>
</TR>
<TR>
<TD >toda posoda,  ki jo je izdeloval iz gline,  se ni dala oblikovati tako,  kot je pričakoval. Zato je iz iste gline izdelal drugačno posodo – takšno,  kot se mu je zdelo primerno.</TD>
</TR>
<TR>
<TD >Takrat mi je Jehova rekel:</TD>
</TR>
<TR>
<TD >»‚O Izraelci,  ali ne morem narediti z vami tako,  kot je naredil ta lončar z glino? govorim jaz,  Jehova. ‚Kot je glina v lončarjevi roki,  tako ste vi v moji roki,  o Izraelci.</TD>
</TR>
<TR>
<TD >Kadar za kateri narod ali kraljestvo rečem,  da ga bom izruval,  porušil in uničil, </TD>
</TR>
<TR>
<TD >pa tisti narod opusti hudobno ravnanje,  zaradi katerega sem ga obsodil,  si bom premislil glede nesreče,  ki sem jo nameraval poslati nad njih.</TD>
</TR>
<TR>
<TD >Toda kadar za kateri narod ali kraljestvo rečem,  da ga bom zgradil in zasadil, </TD>
</TR>
<TR>
<TD >pa tisti narod začne delati to,  kar je slabo v mojih očeh,  in me ne uboga,  si bom premislil glede dobrih reči,  ki sem jih nameraval narediti za njih.</TD>
</TR>
<TR>
<TD >Zato,  prosim,  reci Judovcem in Jeruzalemčanom: ‚Jehova govori: »Pripravljam vam nesrečo in razmišljam,  kako naj vas kaznujem. Prosim vas,  opustite svoje hudobno ravnanje. Spremenite svoje vedenje in svoja dejanja in delajte,  kar je prav.««</TD>
</TR>
<TR>
<TD >Oni pa so rekli: »Ni govora! Pustili se bomo voditi lastnim zamislim in vsak od nas bo delal to,  kar mu pravi njegovo trmasto in hudobno srce.«</TD>
</TR>
<TR>
<TD >Zato Jehova pravi:<br>»Prosim,  povprašajte med narodi, <br>ali je kdo že slišal kaj takega.<br>Izraelsko ljudstvo je zagrešilo nekaj zelo strašnega.</TD>
</TR>
<TR>
<TD >Ali bo sneg skopnel s skalnatih pobočij Libanona?<br>Ali bodo hladne vode,  ki pritekajo od daleč,  presahnile?</TD>
</TR>
<TR>
<TD >Moje ljudstvo pa me je pozabilo, <br>saj žrtvuje ničvrednim malikom, <br>navaja druge na greh in jih s starodavne steze vodi<br>na stranske poti,  ki niso poravnane.</TD>
</TR>
<TR>
<TD >Zato bo njihova dežela postala grozljiv prizor<br>in ljudje bodo ob pogledu nanjo vedno zažvižgali.<br>Čisto vsak,  ki bo šel mimo,  bo zgroženo strmel in zmajeval z glavo.</TD>
</TR>
<TR>
<TD >Razkropil jih bom pred sovražnikom,  tako kot vzhodni veter razpiha prah.<br>Ob dnevu njihove nesreče jim bom obrnil hrbet.«</TD>
</TR>
<TR>
<TD >Takrat so rekli: »Dajmo,  skujmo zaroto proti Jeremiju. Naši duhovniki nam bodo še naprej razlagali zakon,  modri možje nam bodo svetovali in preroki nam bodo oznanjali Božjo besedo. Dajmo,  obtožimo ga in ne zmenimo se za to,  kar govori.«</TD>
</TR>
<TR>
<TD >O Jehova,  posveti mi pozornost.<br>Poslušaj,  kaj govorijo moji nasprotniki.</TD>
</TR>
<TR>
<TD >Ali naj se dobro poplača s hudim?<br>Oni so mi namreč izkopali jamo.<br>Spomni se,  kako sem stal pred teboj in o njih govoril dobro, <br>da bi se ti nehal srditi nanje.</TD>
</TR>
<TR>
<TD >Zato prepusti njihove sinove lakoti, <br>njih same pa predaj meču!<br>Njihove ženske naj ostanejo brez otrok in naj postanejo vdove!<br>Njihove moške naj pomori smrtonosna kuga<br>in njihovi mladeniči naj bodo pobiti z mečem v bitki!</TD>
</TR>
<TR>
<TD >Iz njihovih hiš naj se zasliši vpitje, <br>ko boš nadnje nepričakovano poslal roparje.<br>Izkopali so mi namreč jamo,  da bi me ujeli, <br>in mojim nogam so nastavili pasti.</TD>
</TR>
<TR>
<TD >Toda ti,  o Jehova, <br>dobro veš,  kako spletkarijo,  da bi me ubili.<br>Ne odpusti jim njihovega prestopka<br>in ne izbriši njihovega greha.<br>Naj popadajo pred teboj, <br>ko boš v svoji jezi ukrepal proti njim.</TD>
</TR>
<TR>
<TD >Jeremija 19. Poglavje</TD>
</TR>
<TR>
<TD >Jehova je rekel: »Pojdi k lončarju in kupi pri njem lončen vrč. Nato skupaj z nekaj starešinami ljudstva in nekaj vodilnimi duhovniki</TD>
</TR>
<TR>
<TD >pojdi v Hinomovo dolino. Postavi se zunaj Črepinjskih vrat in tam razglasi,  kar ti bom povedal.</TD>
</TR>
<TR>
<TD >Rekel boš: ‚Judovi kralji in Jeruzalemčani,  poslušajte,  kaj vam Jehova sporoča! Jehova nad vojskami,  Izraelov Bog,  pravi:<br>»Nad ta kraj bom poslal nesrečo,  nad katero se bodo zgrozili vsi,  ki bodo izvedeli zanjo.</TD>
</TR>
<TR>
<TD >To bom naredil,  ker so me zapustili in naredili ta kraj neprepoznaven. Tukaj žrtvujejo drugim bogovom,  ki jih niso poznali ne oni,  ne njihovi praočetje,  ne Judovi kralji. Ta kraj so napolnili s krvjo nedolžnih.</TD>
</TR>
<TR>
<TD >Zgradili so višave Baalu in mu tam kot žgalne daritve v ognju žrtvovali svoje sinove. Česa takega jim nisem zapovedal,  o tem nisem govoril in kaj takega mi nikoli ni prišlo niti na misel.«</TD>
</TR>
<TR>
<TD >‚»Zato prihajajo dnevi, « govori Jehova,  »ko se ta kraj ne bo več imenoval Tofet ali Hinomova dolina,  ampak Dolina pokola.</TD>
</TR>
<TR>
<TD >Na tem kraju bom uničil načrte prebivalcev Judovega in Jeruzalema in poskrbel bom,  da jih bodo njihovi sovražniki pobili z mečem in da jih bodo tisti,  ki jih hočejo ubiti,  pokončali. Njihova trupla bom dal za hrano pticam in zverem.</TD>
</TR>
<TR>
<TD >To mesto bom spremenil v grozljiv prizor in ljudje bodo ob pogledu nanj zažvižgali. Čisto vsak,  ki bo šel mimo,  bo zgroženo strmel in zažvižgal zaradi vseh nadlog,  ki so ga doletele.</TD>
</TR>
<TR>
<TD >Prebivalce bom primoral,  da bodo jedli meso svojih sinov in meso svojih hčera. Vsak od njih bo jedel meso svojega bližnjega,  ker bo mesto oblegano in bodo obupani. Obkroženi bodo s sovražniki in tistimi,  ki jih hočejo ubiti.«</TD>
</TR>
<TR>
<TD >Nato pred možmi,  ki bodo šli s teboj,  razbij vrč</TD>
</TR>
<TR>
<TD >in jim reci: ‚Jehova nad vojskami pravi: »Tako bom razbil to ljudstvo in to mesto. Razbil ga bom,  kot če kdo posodo,  ki jo je izdelal lončar,  razbije tako,  da je ni več mogoče popraviti. V Tofetu bodo pokopavali mrtve,  dokler tam ne bo več prostora za pokopavanje.«</TD>
</TR>
<TR>
<TD >‚»Tako bom naredil s tem krajem, « govori Jehova,  »in njegovimi prebivalci. Naredil bom,  da bo to mesto kot Tofet.</TD>
</TR>
<TR>
<TD >Jeruzalemske hiše in hiše Judovih kraljev bodo postale nečiste tako kot Tofet. Da,  nečiste bodo postale vse hiše,  na vrhu katerih so darovali žrtve vsej vojski nebesnih teles in izlivali pitne daritve drugim bogovom.««</TD>
</TR>
<TR>
<TD >Ko se je Jeremija vrnil iz Tofeta,  kamor ga je Jehova poslal prerokovat,  se je postavil na dvorišče Jehovove hiše in vsemu ljudstvu rekel:</TD>
</TR>
<TR>
<TD >»Jehova nad vojskami,  Izraelov Bog,  pravi: ‚Nad to mesto in vse vasi v njegovi okolici bom poslal vso nesrečo,  ki sem jo napovedal glede njega,  ker me njegovi prebivalci iz svoje trme niso hoteli ubogati.«</TD>
</TR>
<TR>
<TD >Jeremija 20. Poglavje</TD>
</TR>
<TR>
<TD >Duhovnik Pašhur,  Imerjev sin,  ki je bil glavni nadzornik v Jehovovi hiši,  je poslušal to,  kar je Jeremija takrat prerokoval.</TD>
</TR>
<TR>
<TD >Preroka Jeremija je udaril in ukazal,  naj ga vklenejo v klado pri Gornjih Benjaminovih vratih,  ki so vodila v Jehovovo hišo.</TD>
</TR>
<TR>
<TD >Pašhur je naslednji dan Jeremija izpustil iz klade,  Jeremija pa mu je rekel:<br>»Jehova je tvoje ime iz Pašhur spremenil v Groza vsepovsod.</TD>
</TR>
<TR>
<TD >Jehova namreč pravi: ‚Naredil bom,  da bo tebe in tvoje prijatelje zajela groza zaradi tega,  kar te bo doletelo. Meč njihovih sovražnikov jih bo pokosil,  ti pa boš to gledal. Celotno Judovo ljudstvo bom dal v roke babilonskemu kralju in on bo nekatere odpeljal v pregnanstvo v Babilon,  druge pa pobil z mečem.</TD>
</TR>
<TR>
<TD >Vse bogastvo,  vse imetje in vse dragocenosti tega mesta ter vse zaklade Judovih kraljev bom dal njihovim sovražnikom. Vse bodo zaplenili,  pobrali in odpeljali s seboj v Babilon.</TD>
</TR>
<TR>
<TD >Ti,  Pašhur,  in vsi,  ki živijo v tvoji hiši,  pa boste odšli v ujetništvo. Šel boš v Babilon in tam umrl,  tam boš pokopan z vsemi svojimi prijatelji,  ker si jim prerokoval laži.«</TD>
</TR>
<TR>
<TD >Preslepil si me,  o Jehova,  res si me preslepil!<br>Izkazal si se močnejšega od mene in zmagal.<br>Ves dan se mi posmehujejo, <br>vsi se norčujejo iz mene.</TD>
</TR>
<TR>
<TD >Kadar koli namreč govorim,  moram vpiti in razglašati:<br>»Prihaja nasilje in uničenje!«<br>Jehova,  zaradi tvoje besede me ves dan žalijo in se mi posmehujejo.</TD>
</TR>
<TR>
<TD >Zato sem rekel: »Ne bom ga omenjal, <br>ne bom več govoril v njegovem imenu.«<br>Toda tvoja beseda je v meni postala kakor plamteč ogenj,  zaprt v mojih kosteh.<br>Od molčanja sem bil utrujen, <br>nisem se mogel več zadrževati.</TD>
</TR>
<TR>
<TD >Slišal sem namreč veliko zlobnih govoric.<br>Obkrožal me je strah.<br>Govorili so: »Obtožite ga! Dajmo,  obtožimo ga!«<br>Vsi so mi želeli mir,  vendar so upali,  da mi spodrsne.<br>»Mogoče bo naredil kakšno neumno napako, « so govorili, <br>»pa ga bomo lahko premagali in se mu maščevali.«</TD>
</TR>
<TR>
<TD >Toda ti,  Jehova,  si bil ob meni kot strah vzbujajoč bojevnik.<br>Zato se bodo moji preganjalci spotaknili in ne bodo zmagali.<br>Zelo bodo osramočeni,  saj jim ne bo uspelo.<br>Njihovo ponižanje bo večno,  ne bo pozabljeno.</TD>
</TR>
<TR>
<TD >Toda ti,  o Jehova nad vojskami,  preiskuješ pravičnega, <br>ti vidiš najgloblje misli in srce.<br>Daj,  da vidim,  kako se jim boš maščeval, <br>saj sem tebi predal svoj sodni primer.</TD>
</TR>
<TR>
<TD >Pojte Jehovu! Hvalite Jehova!<br>Saj je rešil reveža iz rok hudobnežev.</TD>
</TR>
<TR>
<TD >Preklet naj bo dan,  ko sem se rodil!<br>Dan,  ko me je mama rodila,  naj ne bo blagoslovljen!</TD>
</TR>
<TR>
<TD >Preklet naj bo človek,  ki je mojemu očetu sporočil lepo novico<br>»Fantek je! Dobil si sina!«<br>in ga zelo razveselil.</TD>
</TR>
<TR>
<TD >Tisti človek naj postane kakor mesta,  ki jih je Jehova brez obžalovanja uničil.<br>Zjutraj naj sliši vpitje in opoldne znak za nevarnost.</TD>
</TR>
<TR>
<TD >Zakaj nisem umrl že v maternici?<br>Tako bi moja mama postala moj grob<br>in me nikoli ne bi rodila.</TD>
</TR>
<TR>
<TD >Zakaj sem moral priti iz maternice?<br>Ali zato da bi gledal težave in žalost, <br>da bi se moje življenje končalo v sramoti?</TD>
</TR>
<TR>
<TD >Jeremija 21. Poglavje</TD>
</TR>
<TR>
<TD >Jeremija je od Jehova dobil sporočilo,  ko je kralj Zedekija poslal k njemu Pašhurja,  Malkijajevega sina,  in duhovnika Zefanija,  Maasejajevega sina,  da mu rečeta:</TD>
</TR>
<TR>
<TD >»Prosimo,  obrni se na Jehova v našem imenu in ga vprašaj,  kaj se bo zgodilo. Babilonski kralj Nebukadnezar je začel vojno proti nam. Morda bo Jehova naredil v naše dobro katero od svojih čudovitih del,  tako da se bo sovražnik umaknil od nas.«</TD>
</TR>
<TR>
<TD >Jeremija jima je rekel: »Zedekiju povejta naslednje:</TD>
</TR>
<TR>
<TD >‚Izraelov Bog Jehova pravi: »Orožje,  ki ga imate v rokah in s katerim se bojujete proti babilonskemu kralju in proti Kaldejcem,  ki vas oblegajo zunaj obzidja,  bom obrnil proti vam. Vaše orožje bom zbral na sredino tega mesta.</TD>
</TR>
<TR>
<TD >Jaz sam se bom bojeval proti vam z veliko in silno močjo,  z jezo,  besom in srdom.</TD>
</TR>
<TR>
<TD >Pobil bom vse,  ki živijo v tem mestu – ljudi in živali. Pomrli bodo od velike kuge.«</TD>
</TR>
<TR>
<TD >‚»In zatem, « govori Jehova,  »bom Judovega kralja Zedekija,  njegove može in prebivalce tega mesta – tiste,  ki bodo preživeli kugo,  vojno in lakoto – izročil v roke babilonskemu kralju Nebukadnezarju,  v roke njihovim sovražnikom in v roke tistim,  ki jih hočejo ubiti. On jih bo pobil z mečem. Ne bo mu jih žal,  ne bo pokazal ne sočutja ne usmiljenja.««</TD>
</TR>
<TR>
<TD >Temu ljudstvu sporoči: »Jehova govori takole: ‚Na izbiro vam dajem pot življenja in pot smrti.</TD>
</TR>
<TR>
<TD >Kdor bo ostal v mestu,  bo umrl od meča,  lakote in kuge. Kdor pa bo šel ven in se predal Kaldejcem,  ki vas oblegajo,  bo ostal živ – rešil si bo življenje.«</TD>
</TR>
<TR>
<TD >»‚Temu mestu sem namenil nesrečo,  ne pa dobro,  pravi Jehova. ‚Izročeno bo v roke babilonskemu kralju in on ga bo požgal.</TD>
</TR>
<TR>
<TD >Vsi na dvoru Judovega kralja,  poslušajte,  kaj govori Jehova.</TD>
</TR>
<TR>
<TD >O Davidova hiša,  Jehova govori tako:<br>‚Vsak dan se zavzemajte za pravico<br>in rešujte oropanega iz rok goljufa, <br>drugače bo zaradi vaših zlobnih dejanj<br>moj bes plamtel kakor ogenj<br>in bo tako gorel,  da ga nihče ne bo mogel pogasiti.«</TD>
</TR>
<TR>
<TD >»‚Bojeval se bom proti tebi,  prebivalec doline, <br>skala sredi ravnine,  govori Jehova.<br>‚Vi pravite: »Kdo nas bo napadel?<br>Kdo bo vdrl v naša prebivališča?«</TD>
</TR>
<TR>
<TD >Obračunal bom z vami, <br>kot si zaslužite zaradi svojih del,  govori Jehova.<br>‚V vašem gozdu bom zanetil ogenj<br>in pogoltnil bo vse,  kar je okrog vas.«</TD>
</TR>
<TR>
<TD >Jeremija 22. Poglavje</TD>
</TR>
<TR>
<TD >Jehova pravi tako: »Pojdi dol v palačo Judovega kralja in razglasi naslednje sporočilo.</TD>
</TR>
<TR>
<TD >Reci: ‚O Judov kralj,  ki sediš na Davidovem prestolu,  poslušaj Jehovovo besedo! Naj prisluhnejo tudi tvoji možje in tvoje ljudstvo,  ki vstopajo skozi ta vrata!</TD>
</TR>
<TR>
<TD >Jehova govori takole: »Zavzemajte se za pravico in pravičnost. Rešujte oropanega iz rok goljufa. Ne ravnajte grdo s priseljencem in ne naredite nič hudega siroti in vdovi. Ne prelivajte nedolžne krvi na tem kraju.</TD>
</TR>
<TR>
<TD >Če se boste namreč skrbno ravnali po teh besedah,  bodo kralji,  ki sedijo na Davidovem prestolu,  prihajali skozi vrata te palače na vozovih in na konjih. Prihajali bodo kralji s svojimi možmi in ljudstvom.«</TD>
</TR>
<TR>
<TD >»Toda če teh besed ne boste ubogali, « govori Jehova,  »prisegam pri samem sebi,  da bo ta palača opustošena.«</TD>
</TR>
<TR>
<TD >Jehova tako govori glede palače Judovega kralja:<br>»Zame si kakor Gilead, <br>kakor vrh Libanona.<br>Toda spremenil te bom v pustinjo;<br>nobeno tvoje mesto ne bo več naseljeno.</TD>
</TR>
<TR>
<TD >Izbral bom tiste,  ki te bodo uničili, <br>vsakega z njegovim orožjem.<br>Posekali bodo tvoje najboljše cedre<br>in jih pometali v ogenj.</TD>
</TR>
<TR>
<TD >Ljudje iz mnogih narodov bodo šli mimo tega mesta in govorili drug drugemu: ‚Zakaj je Jehova naredil to temu veličastnemu mestu?</TD>
</TR>
<TR>
<TD >Odgovorili jim bodo: ‚Zato ker so zapustili zavezo s svojim Bogom Jehovom ter se klanjali drugim bogovom in jim služili.«</TD>
</TR>
<TR>
<TD >Reci: ‚Ne jokajte za mrtvim<br>in ne žalujte za njim, <br>ampak jokajte za tistim,  ki odhaja v pregnanstvo, <br>saj se ne bo več vrnil,  ne bo več videl svoje rojstne dežele.</TD>
</TR>
<TR>
<TD >Glede Judovega kralja Šaluma,  Josijevega sina,  ki je zakraljeval namesto svojega očeta Josija in ki je odšel iz te dežele,  Jehova namreč pravi: »Nikoli več se ne bo vrnil.</TD>
</TR>
<TR>
<TD >V pregnanstvu bo umrl in te dežele ne bo več videl.«</TD>
</TR>
<TR>
<TD >Gorje tistemu,  ki si gradi hišo z nepoštenostjo<br>in zgornje sobe z neupoštevanjem pravice, <br>ki od svojega bližnjega zahteva,  da zanj dela zastonj, <br>in mu noče dajati plačila, </TD>
</TR>
<TR>
<TD >ki pravi: »Zgradil si bom veliko hišo<br>in prostorne zgornje sobe.<br>Naredil bom okna<br>in stene obložil s cedrovino ter pobarval z rdečo barvo.«</TD>
</TR>
<TR>
<TD >Ali misliš,  da boš ostal kralj,  ker imaš več cedrovine od drugih?<br>Tudi tvoj oče je jedel in pil, <br>ampak se je zavzemal za pravico in pravičnost, <br>zato mu je šlo dobro.</TD>
</TR>
<TR>
<TD >Na sojenju je branil ubogega in reveža, <br>zato je bilo ljudem takrat dobro.<br>»Ali poznati mene ne pomeni delati tako?« govori Jehova.</TD>
</TR>
<TR>
<TD >»Tvoje oči in srce pa se ženejo le za to,  kako nepošteno priti do dobička, <br>kako prelivati nedolžno kri, <br>kako goljufati in izsiljevati.«</TD>
</TR>
<TR>
<TD >Zato Jehova glede Judovega kralja Jojakima,  Josijevega sina,  govori tako:<br>»Ne bodo žalovali za njim in drug drugemu govorili:<br>‚Ojoj,  moj brat! Ojoj,  moja sestra!<br>Ne bodo žalovali za njim:<br>‚Ojoj,  gospodar! Ojoj,  njegovo veličanstvo!</TD>
</TR>
<TR>
<TD >Pokopali ga bodo tako kot osla<br>– odvlekli ga bodo in odvrgli<br>zunaj jeruzalemskih vrat.«</TD>
</TR>
<TR>
<TD >‚Povzpni se na Libanon in vpij, <br>na Bašanu povzdigni svoj glas!<br>Vpij z Abarima, <br>ker so vsi tvoji strastni ljubimci uničeni!</TD>
</TR>
<TR>
<TD >Ko si se počutila varno,  sem ti svetoval, <br>vendar si rekla: »Ne bom ubogala!«<br>Tako ravnaš od svoje mladosti<br>– ne ubogaš me.</TD>
</TR>
<TR>
<TD >Veter bo pasel vse tvoje pastirje<br>in tvoji strastni ljubimci bodo odšli v ujetništvo.<br>Zaradi nesreče,  ki te bo doletela,  boš osramočena in ponižana.</TD>
</TR>
<TR>
<TD >O ti,  ki živiš na Libanonu, <br>ki gnezdiš med cedrami, <br>kako boš stokala,  ko te bodo zgrabile bolečine, <br>ko boš trpela muke kakor ženska,  ki rojeva!«</TD>
</TR>
<TR>
<TD >»‚Prisegam pri samem sebi,  govori Jehova,  ‚tudi če bi bil Judov kralj Konija,  Jojakimov sin,  pečatni prstan na moji desnici,  bi ga snel s prsta.</TD>
</TR>
<TR>
<TD >Dal ga bom v roke tistim,  ki ga skušajo ubiti,  v roke tistim,  ki se jih boji,  v roke babilonskemu kralju Nebukadnezarju in v roke Kaldejcem.</TD>
</TR>
<TR>
<TD >Njega in njegovo mater,  ki ga je rodila,  bom izgnal v drugo deželo. Izgnani bodo v deželo,  v kateri se niso rodili,  in tam bodo umrli.</TD>
</TR>
<TR>
<TD >Nikoli se ne bodo vrnili v deželo,  po kateri se jim bo tožilo.</TD>
</TR>
<TR>
<TD >Ali je ta človek,  Konija,  zaničevan in razbit lonec, <br>posoda,  ki je nihče ne mara?<br>Zakaj so on in njegovi potomci vrženi na tla<br>in izgnani v deželo,  ki je ne poznajo?</TD>
</TR>
<TR>
<TD >O zemlja,  zemlja,  zemlja,  poslušaj Jehovovo besedo!</TD>
</TR>
<TR>
<TD >Jehova pravi:<br>‚Zapišite,  da je ta moški brez otrok, <br>da ne bo imel uspeha v svojem življenju, <br>saj nobenemu od njegovih potomcev ne bo uspelo<br>zasesti Davidovega prestola in spet zavladati na Judovem.«</TD>
</TR>
<TR>
<TD >Jeremija 23. Poglavje</TD>
</TR>
<TR>
<TD >»Gorje pastirjem,  ki uničujejo in razganjajo ovce na mojem pašniku!« govori Jehova.</TD>
</TR>
<TR>
<TD >Zato Izraelov Bog Jehova pastirjem svojega ljudstva sporoča: »Vi ste razkropili moje ovce,  razgnali ste jih in niste skrbeli zanje.«<br>»Zato bom jaz poskrbel,  da boste za svoja zlobna dejanja kaznovani, « govori Jehova.</TD>
</TR>
<TR>
<TD >»Nato bom zbral svoje preostale ovce iz vseh dežel,  kamor sem jih razkropil,  in jih pripeljal nazaj na njihov pašnik. Rodovitne bodo in se bodo namnožile.</TD>
</TR>
<TR>
<TD >Zanje bom izbral pastirje,  ki jih bodo skrbno pasli. Ne bodo se več bale in tresle od strahu in nobena ne bo manjkala, « govori Jehova.</TD>
</TR>
<TR>
<TD >»Prihajajo dnevi, « govori Jehova,  »ko bom na prestol posadil pravičnega dediča iz Davidove rodovne linije. Kot kralj bo vladal v deželi,  ravnal bo preudarno in se zavzemal za pravico in pravičnost.</TD>
</TR>
<TR>
<TD >V njegovem času bo Juda rešen in Izraela ne bo nihče ogrožal. In ime,  s katerim ga bodo klicali,  je: Jehova je naša pravičnost.«</TD>
</TR>
<TR>
<TD >»Toda prihajajo dnevi, « pravi Jehova,  »ko se ne bo več govorilo ‚Prisegam pri Jehovu,  živem Bogu,  ki je Izraelce odpeljal iz egiptovske dežele, </TD>
</TR>
<TR>
<TD >ampak se bo govorilo ‚Prisegam pri Jehovu,  živem Bogu,  ki je potomce izraelskega ljudstva osvobodil in pripeljal iz severne dežele in iz vseh dežel,  v katere jih je razkropil. In živeli bodo v svoji deželi.«</TD>
</TR>
<TR>
<TD >O prerokih:<br>Moje srce je strto v meni.<br>Vse moje kosti se tresejo.<br>Zaradi Jehova in njegovih svetih besed<br>sem kakor pijan človek, <br>kakor človek,  ki ga je premagalo vino.</TD>
</TR>
<TR>
<TD >Dežela je namreč polna prešuštnikov.<br>Zaradi prekletstva dežela žaluje<br>in pašniki v pustinji so se posušili.<br>Ravnajo hudobno in zlorabljajo svojo moč.</TD>
</TR>
<TR>
<TD >»Preroki in duhovniki so omadeževani.<br>Celo v svoji hiši sem našel njihovo hudobnost, « govori Jehova.</TD>
</TR>
<TR>
<TD >»Zato bo njihova pot postala spolzka in temna.<br>Nekdo jih bo potisnil in bodo padli.<br>V letu obračuna<br>bom namreč nadnje poslal nesrečo, « govori Jehova.</TD>
</TR>
<TR>
<TD >»Pri samarijskih prerokih sem videl nekaj nagnusnega.<br>Prerokovali so v Baalovem imenu<br>in napeljevali moje ljudstvo,  Izraelce,  na kriva pota.</TD>
</TR>
<TR>
<TD >Pri jeruzalemskih prerokih sem videl grozne reči.<br>Prešuštvujejo in lažejo.<br>Podpirajo hudobneže<br>in nihče ne neha ravnati hudobno.<br>Zame so vsi podobni Sodomi, <br>prebivalci mesta so zame podobni Gomori.«</TD>
</TR>
<TR>
<TD >Zato Jehova nad vojskami govori glede prerokov:<br>»Jeruzalemskim prerokom bom dal jesti pelin<br>in piti zastrupljeno vodo, <br>saj so odpadništvo razširili po vsej deželi.«</TD>
</TR>
<TR>
<TD >Jehova nad vojskami tako pravi:<br>»Ne poslušajte prerokov,  ki vam prerokujejo.<br>Zavajajo vas.<br>Videnje,  ki ga oznanjajo,  so si izmislili sami, <br>ni prišlo od mene,  od Jehova.</TD>
</TR>
<TR>
<TD >Tistim,  ki niso spoštljivi do mene,  vedno znova govorijo:<br>‚Jehova pravi: »Imeli boste mir!«<br>Vsem,  ki sledijo svojemu trmastemu srcu,  govorijo:<br>‚Ne bo vas doletela nobena nesreča!</TD>
</TR>
<TR>
<TD >Kdo pripada mojemu,  Jehovovemu krogu prijateljev, <br>da lahko vidi in sliši moje sporočilo?<br>Kdo je pozoren na moje sporočilo in ga sliši?</TD>
</TR>
<TR>
<TD >Glejte,  jaz,  Jehova,  bom v svojem besu poslal vihar;<br>moj bes se bo na glave hudobnih spustil kakor vrtinčast vihar.</TD>
</TR>
<TR>
<TD >Jaz,  Jehova,  se ne bom nehal jeziti, <br>dokler ne bom izvršil in dosegel tega,  kar sem se namenil v svojem srcu.<br>V zadnjih dneh boste to jasno razumeli.</TD>
</TR>
<TR>
<TD >Teh prerokov nisem poslal,  pa so vseeno tekli.<br>Nisem jim govoril,  pa so vseeno prerokovali.</TD>
</TR>
<TR>
<TD >Če bi pripadali mojemu krogu prijateljev, <br>bi moje ljudstvo seznanjali z mojim sporočilom<br>in ga odvračali od hudobnega vedenja in zlobnih dejanj.«</TD>
</TR>
<TR>
<TD >»Ali sem Bog samo takrat,  ko sem blizu?« pravi Jehova. »Ali nisem Bog tudi takrat,  ko sem daleč?«</TD>
</TR>
<TR>
<TD >»Ali se lahko človek skrije kam,  kjer ga jaz ne bi mogel videti?« pravi Jehova.<br>»Ali je v nebesih ali na zemlji kaj skrito mojim očem?« pravi Jehova.</TD>
</TR>
<TR>
<TD >»Slišal sem preroke,  ki v mojem imenu prerokujejo laži. Pravijo: ‚Imel sem sanje! Imel sem sanje!</TD>
</TR>
<TR>
<TD >Kako dolgo še nameravajo prerokovati laži? Prerokujejo zmote svojega srca.</TD>
</TR>
<TR>
<TD >Svoje sanje pripovedujejo drug drugemu,  ker bi radi dosegli,  da moje ljudstvo pozabi moje ime,  tako kot so njihovi očetje pozabili moje ime zaradi Baala.</TD>
</TR>
<TR>
<TD >Prerok,  ki ima sanje,  naj pripoveduje sanje,  kdor pa ima moje sporočilo,  naj zvesto govori moje sporočilo.«<br>»Kaj je slama v primerjavi z žitom?« pravi Jehova.</TD>
</TR>
<TR>
<TD >»Ali ni moje sporočilo kakor ogenj, « pravi Jehova,  »in kakor kladivo,  ki razbije skalo?«</TD>
</TR>
<TR>
<TD >»Zato bom ukrepal proti prerokom,  ki drugim prerokom kradejo moje besede, « govori Jehova.</TD>
</TR>
<TR>
<TD >»Ukrepal bom, « govori Jehova,  »proti prerokom,  ki s svojim jezikom pravijo: ‚Tako govori Bog!«</TD>
</TR>
<TR>
<TD >»Ukrepal bom proti prerokom,  ki pripovedujejo lažne sanje, « govori Jehova,  »in ki s svojimi lažmi in bahanjem napeljujejo moje ljudstvo na kriva pota.«<br>»Toda jaz jih nisem poslal niti jim nisem nič zapovedal. Zato ljudstvo ne bo od njih imelo nobene koristi, « govori Jehova.</TD>
</TR>
<TR>
<TD >»Ko te bo ljudstvo,  prerok ali duhovnik vprašal ‚Kaj je Jehovovo breme?,  mu odgovori: ‚»Vi ste breme! Odvrgel vas bom, « govori Jehova.</TD>
</TR>
<TR>
<TD >Če kateri prerok,  duhovnik ali kdo iz ljudstva reče ‚To je Jehovovo breme!,  bom tega človeka in njegove domače kaznoval.</TD>
</TR>
<TR>
<TD >Reci jim: ‚Vsak od vas svojemu bližnjemu in svojemu bratu govori: »Kaj je Jehova odgovoril? Kaj je Jehova rekel?«</TD>
</TR>
<TR>
<TD >Toda ne omenjajte več Jehovovega bremena,  ker je breme vaše lastno sporočilo. Vi spreminjate besede živega Boga,  Jehova nad vojskami,  našega Boga.</TD>
</TR>
<TR>
<TD >Takole reci prerokom: ‚Kaj vam je Jehova odgovoril? Kaj je Jehova rekel?</TD>
</TR>
<TR>
<TD >Če ne boste nehali govoriti »Jehovovo breme!«,  vam Jehova sporoča: »Ker govorite ‚To sporočilo je Jehovovo breme,  čeprav sem vam prepovedal govoriti ‚Jehovovo breme!, </TD>
</TR>
<TR>
<TD >vas bom dvignil in vrgel stran skupaj z mestom,  ki sem ga dal vam in vašim prednikom.</TD>
</TR>
<TR>
<TD >Osramotil vas bom za večno in vaše ponižanje ne bo pozabljeno.««</TD>
</TR>
<TR>
<TD >Jeremija 24. Poglavje</TD>
</TR>
<TR>
<TD >Jehova mi je nato pokazal dve košari fig,  postavljeni pred Jehovovim templjem. To se je zgodilo po tem,  ko je babilonski kralj Nebukadnezar odpeljal iz Jeruzalema v pregnanstvo v Babilon Judovega kralja Jekonija,  Jojakimovega sina,  skupaj z judovskimi vodilnimi možmi,  rokodelci in kovači.</TD>
</TR>
<TR>
<TD >V eni košari so bile zelo dobre fige,  kakršne so zgodnje fige,  v drugi košari pa so bile zelo slabe fige,  tako slabe,  da jih ni bilo mogoče jesti.</TD>
</TR>
<TR>
<TD >Jehova me je vprašal: »Jeremija,  kaj vidiš?« Odgovoril sem: »Fige. Dobre fige so zelo dobre,  slabe fige pa so zelo slabe,  tako slabe,  da jih ni mogoče jesti.«</TD>
</TR>
<TR>
<TD >Nato mi je Jehova povedal:</TD>
</TR>
<TR>
<TD >»Jaz,  Izraelov Bog Jehova,  govorim: ‚Tako kot na te dobre fige bom tudi na judovske pregnance,  ki sem jih od tu poslal v deželo Kaldejcev,  gledal z naklonjenostjo.</TD>
</TR>
<TR>
<TD >Pazil bom nanje,  da jim bo šlo dobro,  in poskrbel bom,  da se bodo vrnili v to deželo. Gradil jih bom,  ne pa podiral,  sadil jih bom,  ne pa ruval.</TD>
</TR>
<TR>
<TD >V srcu jim bom vzbudil željo po tem,  da me dobro spoznajo,  da spoznajo,  da sem jaz Jehova. Ker se bodo vrnili k meni z vsem svojim srcem,  bodo moje ljudstvo,  jaz pa bom njihov Bog.</TD>
</TR>
<TR>
<TD >Glede slabih fig,  ki so tako slabe,  da jih ni mogoče jesti,  pa jaz,  Jehova,  govorim: ‚Enako kot na njih bom gledal na Judovega kralja Zedekija,  na njegove dostojanstvenike in druge preživele Jeruzalemčane,  ki bodo ostali v tej deželi ali pa živeli v egiptovski deželi.</TD>
</TR>
<TR>
<TD >Nad njih bom poslal takšno nesrečo,  da se bodo ob pogledu nanje ljudje iz vseh kraljestev na zemlji zgrozili. Povsod,  kamor jih bom razkropil,  jih bodo sramotili,  jih navajali kot primer nesreče,  se norčevali iz njih in jih omenjali v prekletstvih.</TD>
</TR>
<TR>
<TD >Nad njih bom poslal meč,  lakoto in kugo,  tako da bodo nazadnje izginili iz dežele,  ki sem jo dal njim in njihovim prednikom.«</TD>
</TR>
<TR>
<TD >Jeremija 25. Poglavje</TD>
</TR>
<TR>
<TD >Jeremija je v četrtem letu vladanja Judovega kralja Jojakima,  Josijevega sina,  to je v prvem letu vladanja babilonskega kralja Nebukadnezarja,  od Boga dobil sporočilo glede vsega Judovega ljudstva.</TD>
</TR>
<TR>
<TD >Prerok Jeremija je glede vsega Judovega ljudstva in glede vseh prebivalcev Jeruzalema rekel:</TD>
</TR>
<TR>
<TD >»Od 13. leta vladanja Judovega kralja Josija,  Amonovega sina,  pa vse do danes sem dobival sporočila od Jehova. Ves ta čas,  teh 23 let,  sem vam jih razglašal,  in to vedno znova,  toda niste hoteli poslušati.</TD>
</TR>
<TR>
<TD >In Jehova vam je pošiljal vse svoje služabnike preroke – vedno znova jih je pošiljal – toda niste hoteli poslušati,  niste hoteli prisluhniti.</TD>
</TR>
<TR>
<TD >Govorili so: ‚Prosim,  nehajte ravnati hudobno in opustite svoja zlobna dejanja,  pa boste dolgo živeli v deželi,  ki jo je Jehova že davno dal vam in vašim prednikom.</TD>
</TR>
<TR>
<TD >Ne častite drugih bogov,  ne služite jim in se jim ne klanjajte. Ne žalite ga s svojim početjem,  drugače bo nad vas poslal nesrečo.</TD>
</TR>
<TR>
<TD >‚Toda niste me hoteli poslušati,  govori Jehova,  ‚ampak ste me žalili s svojim početjem in si nakopali nesrečo.</TD>
</TR>
<TR>
<TD >Zato Jehova nad vojskami pravi: ‚»Ker niste hoteli ubogati mojih besed, </TD>
</TR>
<TR>
<TD >bom poslal po vse narode s severa, « govorim jaz,  Jehova,  »poslal bom po babilonskega kralja Nebukadnezarja,  svojega služabnika. Pripeljal jih bom nad to deželo in njene prebivalce in nad vse te okoliške narode. To deželo in okoliške narode bom uničil. Ob pogledu nanje se bodo ljudje zgrozili in zažvižgali. Za vedno bodo opustošeni.</TD>
</TR>
<TR>
<TD >Poskrbel bom,  da pri njih ne bo več slišati veselja in radosti,  glasu ženina in glasu neveste,  ne bo več slišati ročnega mlina ne videti svetlobe svetilke.</TD>
</TR>
<TR>
<TD >Vsa ta dežela bo uničena in bo postala grozljiv prizor,  ti narodi pa bodo služili babilonskemu kralju 70 let.«</TD>
</TR>
<TR>
<TD >‚Ko pa bo 70 let preteklo,  bom babilonskega kralja in njegov narod poklical na odgovornost zaradi njihovega greha,  govori Jehova. ‚Deželo Kaldejcev bom za večno spremenil v samotno pustinjo.</TD>
</TR>
<TR>
<TD >Poskrbel bom,  da se bo izpolnilo vse,  kar sem napovedal glede te dežele,  vse,  kar je napisano v tej knjigi,  vse,  kar je Jeremija prerokoval proti vsem narodom.</TD>
</TR>
<TR>
<TD >Jaz bom namreč Kaldejcem povrnil v skladu z njihovimi dejanji,  v skladu z njihovimi deli. Zasužnjilo jih bo mnogo narodov in velikih kraljev.«</TD>
</TR>
<TR>
<TD >Izraelov Bog Jehova mi je rekel: »Vzemi iz moje roke to čašo,  v kateri je vino velike jeze. Vino daj piti vsem narodom,  h katerim te bom poslal.</TD>
</TR>
<TR>
<TD >Pili bodo in se opotekali,  vedli se bodo kot norci,  ko bom k njim poslal meč.«</TD>
</TR>
<TR>
<TD >Zato sem iz Jehovove roke vzel čašo in dal piti vsem narodom,  h katerim me je Jehova poslal.</TD>
</TR>
<TR>
<TD >Najprej sem dal piti Jeruzalemu in drugim mestom na Judovem,  Judovim kraljem in vodilnim možem,  zato da bodo uničeni. Ko bodo ljudje videli,  kaj jih je doletelo,  se bodo zgrozili,  zažvižgali bodo in jih omenjali v prekletstvih. To se bo prav kmalu zgodilo.</TD>
</TR>
<TR>
<TD >Nato sem dal piti faraonu,  egiptovskemu kralju,  in njegovim dvorjanom,  njegovim dostojanstvenikom in vsemu njegovemu ljudstvu</TD>
</TR>
<TR>
<TD >ter njihovemu mešanemu prebivalstvu; vsem kraljem Uzove dežele; vsem kraljem filistejske dežele – Aškelona,  Gaze,  Ekrona in preostalih prebivalcev Ašdoda;</TD>
</TR>
<TR>
<TD >Edomcem,  Moabcem in Amoncem;</TD>
</TR>
<TR>
<TD >vsem kraljem Tira,  vsem kraljem Sidona in kraljem morskih otokov;</TD>
</TR>
<TR>
<TD >Dedanovcem,  Temajcem,  Buzejcem in vsem,  ki imajo ostrižena senca;</TD>
</TR>
<TR>
<TD >vsem arabskim kraljem in vsem kraljem različnih ljudstev,  ki živijo v pustinji;</TD>
</TR>
<TR>
<TD >vsem kraljem Zimrija,  vsem kraljem Elama in vsem kraljem Medijcev;</TD>
</TR>
<TR>
<TD >vsem kraljem na severu,  naj so blizu ali daleč,  drugemu za drugim,  in vsem ostalim kraljestvom sveta. Za njimi pa bo pil kralj Šešaha.</TD>
</TR>
<TR>
<TD >»Reci jim: ‚Jehova nad vojskami,  Izraelov Bog,  pravi: »Pijte,  dokler ne boste pijani,  dokler ne boste bruhali in padli,  tako da ne boste mogli vstati,  in to zaradi meča,  ki ga bom poslal k vam.«</TD>
</TR>
<TR>
<TD >Če pa ne bodo hoteli vzeti čaše iz tvoje roke in piti,  jim reci: ‚Jehova nad vojskami pravi: »Morate piti!</TD>
</TR>
<TR>
<TD >Nesrečo bom poslal najprej nad mesto,  ki nosi moje ime. Kako bi torej vi lahko ostali nekaznovani?«<br>‚»Ne boste ostali nekaznovani,  ker bom nad vse prebivalce zemlje poslal meč, « govori Jehova nad vojskami.</TD>
</TR>
<TR>
<TD >Prerokuj jim vse to in jim reci:<br>‚Jehova bo rjovel z višave, <br>iz svojega svetega prebivališča bo dal slišati svoj glas.<br>Glasno bo rjovel na svoje zemeljsko prebivališče.<br>Vriskal bo kot tisti,  ki stiskajo grozdje v stiskalnici, <br>pel bo pesem zmage nad vsemi prebivalci zemlje.</TD>
</TR>
<TR>
<TD >‚»Hrup se bo slišal do skrajnega konca zemlje, <br>ker sem jaz,  Jehova,  v sporu z narodi.<br>Osebno bom izrekel obsodbo vsem ljudem.<br>Hudobne bom prepustil meču, « govori Jehova.</TD>
</TR>
<TR>
<TD >‚Jehova nad vojskami govori:<br>»Glej,  nesreča se širi od naroda do naroda<br>in velik vihar bo privršal s skrajnih koncev zemlje.</TD>
</TR>
<TR>
<TD >Ljudje,  ki jih bom jaz,  Jehova,  tisti dan pobil,  bodo ležali od enega konca zemlje do drugega. Nihče ne bo žaloval za njimi,  nihče ne bo pobiral njihovih trupel niti jih ne bo pokopaval. Bodo kakor gnoj na površju zemlje.«</TD>
</TR>
<TR>
<TD >Pastirji,  tulite in vpijte od žalosti!<br>Pomembneži v čredi,  valjajte se v prahu, <br>ker je prišel čas,  ko boste neusmiljeno pobiti in razkropljeni!<br>Padli boste in se razbili kakor dragocena posoda!</TD>
</TR>
<TR>
<TD >Pastirji se nimajo kam zateči, <br>pomembneži v čredi ne morejo ubežati.</TD>
</TR>
<TR>
<TD >Poslušajte,  kako vpijejo pastirji<br>in kako tulijo pomembneži v čredi, <br>ker jim jaz,  Jehova,  uničujem pašnik.</TD>
</TR>
<TR>
<TD >Mirna prebivališča so zdaj brez življenja<br>zaradi moje,  Jehovove plamteče jeze.</TD>
</TR>
<TR>
<TD >Kakor mlad lev sem zapustil svoj brlog<br>– zaradi okrutnega meča<br>in zaradi moje plamteče jeze<br>je njihova dežela postala grozljiv prizor.«</TD>
</TR>
<TR>
<TD >Jeremija 26. Poglavje</TD>
</TR>
<TR>
<TD >Na začetku vladanja Judovega kralja Jojakima,  Josijevega sina,  je Jeremija dobil od Jehova naslednje sporočilo:</TD>
</TR>
<TR>
<TD >»Jehova pravi takole: ‚Stopi na dvorišče Jehovove hiše. Nagovori vse prebivalce mest na Judovem,  ki prihajajo mene,  Jehova,  častit v mojo hišo. Povej jim vse,  kar ti bom zapovedal. Ne izpusti niti ene besede.</TD>
</TR>
<TR>
<TD >Morda bodo poslušali in bodo nehali ravnati zlobno,  jaz pa si bom potem premislil glede nesreče,  ki jo zaradi njihovih zlobnih dejanj nameravam poslati nad njih.</TD>
</TR>
<TR>
<TD >Reci jim: »Jehova pravi: ‚Če me ne boste poslušali in ne boste živeli po mojem zakonu,  ki sem vam ga priskrbel, </TD>
</TR>
<TR>
<TD >če ne boste poslušali,  kar vam sporočajo moji služabniki preroki,  ki vam jih pošiljam,  in to vedno znova,  vi pa jih ne poslušate, </TD>
</TR>
<TR>
<TD >bom poskrbel,  da se bo s to hišo zgodilo enako kot s tisto v Šilu in da bodo vsi narodi na zemlji to mesto omenjali v svojih prekletstvih.««</TD>
</TR>
<TR>
<TD >Duhovniki,  preroki in vse ljudstvo so poslušali,  ko je Jeremija govoril to v Jehovovi hiši.</TD>
</TR>
<TR>
<TD >Ko pa je povedal vse,  kar mu je Jehova zapovedal,  da naj oznani vsemu ljudstvu,  so ga duhovniki,  preroki in ljudstvo zgrabili in mu rekli: »Umrl boš!</TD>
</TR>
<TR>
<TD >Zakaj si v Jehovovem imenu prerokoval,  da se bo s to hišo zgodilo enako kot s tisto v Šilu in da bo to mesto opustošeno in nenaseljeno?« In v Jehovovi hiši se je okoli Jeremija zbrala množica ljudi.</TD>
</TR>
<TR>
<TD >Ko so judovski vodilni možje to slišali,  so šli iz kraljeve palače gor v Jehovovo hišo in se usedli pri novih vratih Jehovove hiše.</TD>
</TR>
<TR>
<TD >Duhovniki in preroki pa so vodilnim možem in ljudstvu rekli: »Ta človek si zasluži smrtno kazen,  ker je temu mestu prerokoval nesrečo,  kot ste slišali na lastna ušesa.«</TD>
</TR>
<TR>
<TD >Jeremija je takrat vsem vodilnim možem in ljudstvu rekel: »Jehova me je poslal,  da tej hiši in temu mestu prerokujem vse to,  kar ste slišali.</TD>
</TR>
<TR>
<TD >Zato sedaj spremenite svoje vedenje in svoja dejanja,  delajte,  kar je prav,  in ubogajte Jehova,  svojega Boga. Potem si bo Jehova premislil glede nesreče,  ki vam jo je napovedal.</TD>
</TR>
<TR>
<TD >Kar pa se mene tiče,  sem vam prepuščen na milost in nemilost. Naredite,  kar se vam zdi dobro in prav.</TD>
</TR>
<TR>
<TD >Toda če me boste usmrtili,  morate vedeti,  da boste vi,  to mesto in njegovi prebivalci krivi,  saj boste prelili nedolžno kri,  ker me je res Jehova poslal k vam,  da vam oznanim vse to.«</TD>
</TR>
<TR>
<TD >Vodilni možje in ljudstvo so zatem rekli duhovnikom in prerokom: »Ta človek si ne zasluži smrtne kazni,  saj nam je govoril v imenu našega Boga Jehova.«</TD>
</TR>
<TR>
<TD >Poleg tega so nekateri starešine dežele vstali in zbrani množici rekli:</TD>
</TR>
<TR>
<TD >»Miha iz Morešeta je prerokoval v dneh Judovega kralja Ezekija in je vsemu Judovemu ljudstvu rekel: ‚Jehova nad vojskami govori:<br>»Sion bo preoran kakor njiva, <br>od Jeruzalema bodo ostali le kupi ruševin<br>in goro Božje hiše bo obrasel gozd.«</TD>
</TR>
<TR>
<TD >Ali so ga Judov kralj Ezekija in Judovo ljudstvo zaradi tega usmrtili? Ali se ni kralj bal Jehova? Ali ni prosil Jehova za usmiljenje,  tako da si je Jehova potem premislil glede nesreče,  ki jim jo je napovedal? Če bi torej naredili kaj takega,  bi si nakopali hudo nesrečo.</TD>
</TR>
<TR>
<TD >Še nekdo drug je prerokoval v Jehovovem imenu. To je bil Šemajajev sin Urija iz Kirjat Jearima. Temu mestu in tej deželi je prerokoval enako kot Jeremija.</TD>
</TR>
<TR>
<TD >Kralj Jojakim,  vsi njegovi junaški bojevniki in vsi vodilni možje pa so slišali,  kaj je govoril,  in kralj se je odločil,  da ga usmrti. Ko je Urija izvedel za to,  se je ustrašil in zbežal v Egipt.</TD>
</TR>
<TR>
<TD >Kralj Jojakim je nato v Egipt poslal Ahborjevega sina Elnatana in še druge može.</TD>
</TR>
<TR>
<TD >Urija so iz Egipta odpeljali h kralju Jojakimu. Kralj ga je potem ubil z mečem,  njegovo truplo pa so odnesli na pokopališče preprostih ljudi.«</TD>
</TR>
<TR>
<TD >Jeremija pa ni bil izročen ljudstvu,  da bi ga usmrtilo,  saj mu je pomagal Šafanov sin Ahikam.</TD>
</TR>
<TR>
<TD >Jeremija 27. Poglavje</TD>
</TR>
<TR>
<TD >Na začetku vladanja Judovega kralja Jojakima,  Josijevega sina,  je Jeremija dobil sporočilo od Jehova.</TD>
</TR>
<TR>
<TD >»Jehova mi je naročil: ‚Pripravi jarem s trakovi in si ga nadeni na vrat.</TD>
</TR>
<TR>
<TD >Takšne jarme nato pošlji kralju Edoma,  kralju Moaba,  kralju Amoncev,  kralju Tira in kralju Sidona. Pošlji jih po slih,  ki so prišli v Jeruzalem k Judovemu kralju Zedekiju.</TD>
</TR>
<TR>
<TD >Slom reci,  naj svojim gospodarjem sporočijo:<br>»To pravi Jehova nad vojskami,  Izraelov Bog – to povejte svojim gospodarjem:</TD>
</TR>
<TR>
<TD >‚Jaz sem s svojo veliko močjo in mogočno roko naredil zemljo,  ljudi in živali,  ki so na površju zemlje,  in jaz jo dajem,  komur hočem.</TD>
</TR>
<TR>
<TD >Zdaj dajem vse vaše dežele v roke babilonskemu kralju Nebukadnezarju,  svojemu služabniku. Tudi divje živali mu dajem,  da mu bodo služile.</TD>
</TR>
<TR>
<TD >Vsi narodi bodo služili njemu,  njegovemu sinu in njegovemu vnuku. Potem bo prišel čas tudi za njegovo deželo in zasužnjilo ga bo mnogo narodov in velikih kraljev.</TD>
</TR>
<TR>
<TD >‚Če pa kateri narod ali katero kraljestvo ne bo hotelo služiti babilonskemu kralju Nebukadnezarju in si ne bo hotelo na vrat nadeti njegovega jarma,  jih bom kaznoval z mečem,  lakoto in kugo,  govori Jehova,  ‚dokler jih ne bom uničil z njegovo roko.</TD>
</TR>
<TR>
<TD >‚Zato ne poslušajte svojih prerokov,  vedeževalcev,  razlagalcev sanj,  tistih,  ki se ukvarjajo z magijo,  in čarovnikov,  ki vam govorijo: »Ne boste služili babilonskemu kralju!«</TD>
</TR>
<TR>
<TD >Prerokujejo vam laži. Če jih boste poslušali,  boste odpeljani daleč stran od vaše dežele. Razkropil vas bom in boste izginili.</TD>
</TR>
<TR>
<TD >Tistemu narodu,  ki si bo na vrat nadel jarem babilonskega kralja in mu služil,  pa bom dovolil ostati v svoji deželi,  govori Jehova,  ‚da jo bo obdeloval in živel v njej.««</TD>
</TR>
<TR>
<TD >Tudi Judovemu kralju Zedekiju sem povedal isto. Rekel sem mu: »Na vrat si nadenite jarem babilonskega kralja ter služite njemu in njegovemu ljudstvu,  pa boste ostali živi.</TD>
</TR>
<TR>
<TD >Zakaj bi ti in tvoje ljudstvo umrli od meča,  lakote in kuge,  kot je Jehova napovedal za narod,  ki ne bo služil babilonskemu kralju?</TD>
</TR>
<TR>
<TD >Ne poslušajte prerokov,  ki vam govorijo ‚Ne boste služili babilonskemu kralju!,  saj je to laž.</TD>
</TR>
<TR>
<TD >‚Jaz jih nisem poslal,  govori Jehova,  ‚vendar oni v mojem imenu prerokujejo laži. Če jih boste poslušali,  vas bom razkropil in boste izginili,  vi in preroki,  ki vam prerokujejo.«</TD>
</TR>
<TR>
<TD >Duhovnikom in vsemu temu ljudstvu pa sem rekel: »Jehova pravi: ‚Ne poslušajte svojih prerokov,  ki vam prerokujejo: »Predmeti,  ki so bili odneseni iz Jehovove hiše v Babilon,  bodo zelo kmalu vrnjeni!« Prerokujejo vam laži.</TD>
</TR>
<TR>
<TD >Ne poslušajte jih! Služite babilonskemu kralju,  pa boste ostali živi! Zakaj naj bi to mesto končalo v ruševinah?</TD>
</TR>
<TR>
<TD >Toda če so res preroki in če jaz,  Jehova,  res govorim po njih,  naj kar prosijo mene,  Jehova nad vojskami,  da ne bodo v Babilon odnesene tudi druge stvari,  ki so ostale v Jehovovi hiši,  v palači Judovega kralja in v Jeruzalemu.</TD>
</TR>
<TR>
<TD >Poslušajte,  kaj govori Jehova nad vojskami glede stebrov,  Morja,  vozov in drugih stvari,  ki so ostale v tem mestu</TD>
</TR>
<TR>
<TD >in ki jih babilonski kralj Nebukadnezar ni vzel,  ko je iz Jeruzalema odpeljal v pregnanstvo v Babilon Judovega kralja Jekonija,  Jojakimovega sina,  skupaj z vsemi dostojanstveniki z Judovega in iz Jeruzalema.</TD>
</TR>
<TR>
<TD >Da,  Jehova nad vojskami,  Izraelov Bog,  glede stvari,  ki so ostale v Jehovovi hiši,  v palači Judovega kralja in v Jeruzalemu,  govori naslednje:</TD>
</TR>
<TR>
<TD >‚»Odpeljali jih bodo v Babilon in tam bodo do dneva,  ko se bom spomnil nanje, « pravim jaz,  Jehova. »Potem pa jih bom pripeljal nazaj in vrnil v ta kraj.««</TD>
</TR>
<TR>
<TD >Jeremija 28. Poglavje</TD>
</TR>
<TR>
<TD >V istem letu,  na začetku vladanja Judovega kralja Zedekija,  to je v petem mesecu četrtega leta,  je prerok Hananija iz Gibeona,  Azurjev sin,  pred duhovniki in vsem ljudstvom v Jehovovi hiši govoril z Jeremijem.</TD>
</TR>
<TR>
<TD >Rekel mu je: »Jehova nad vojskami,  Izraelov Bog,  govori: ‚Zlomil bom jarem babilonskega kralja.</TD>
</TR>
<TR>
<TD >Še preden bosta minili dve leti,  bom v ta kraj vrnil vse predmete,  ki jih je babilonski kralj Nebukadnezar vzel iz Jehovove hiše in odnesel v Babilon.</TD>
</TR>
<TR>
<TD >‚Poleg tega bom nazaj pripeljal Judovega kralja Jekonija,  Jojakimovega sina,  in vse Judovce,  ki so jih pregnali v Babilon,  govori Jehova,  ‚saj bom zlomil jarem babilonskega kralja.«</TD>
</TR>
<TR>
<TD >Prerok Jeremija je pred duhovniki in pred ljudstvom,  ki je stalo v Jehovovi hiši,  odgovoril preroku Hananiju.</TD>
</TR>
<TR>
<TD >Rekel je: »Amen! Naj Jehova naredi tako! Naj Jehova izpolni,  kar si prerokoval,  in vrne iz Babilona predmete,  odnesene iz Jehovove hiše,  in pripelje od tam vse pregnance!</TD>
</TR>
<TR>
<TD >Vendar,  prosim,  prisluhni sporočilu,  ki ga bom zdaj povedal tebi in ljudstvu.</TD>
</TR>
<TR>
<TD >Dolgo nazaj so preroki,  ki so živeli pred menoj in pred teboj,  mnogim deželam in velikim kraljestvom prerokovali vojno,  nesrečo in kugo.</TD>
</TR>
<TR>
<TD >Če pa prerok nasprotno temu prerokuje mir,  se bo šele z izpolnitvijo njegovih besed vedelo,  ali ga je zares poslal Jehova.«</TD>
</TR>
<TR>
<TD >Takrat je prerok Hananija snel preroku Jeremiju jarem z vratu in ga zlomil.</TD>
</TR>
<TR>
<TD >Hananija je pred ljudstvom rekel: »Jehova govori: ‚Tako bom v dveh letih zlomil jarem,  ki ga je babilonski kralj Nebukadnezar nadel na vrat vsem narodom.« Prerok Jeremija je zatem šel svojo pot.</TD>
</TR>
<TR>
<TD >Potem ko je prerok Hananija zlomil jarem,  ki ga je imel prerok Jeremija na vratu,  je Jeremija dobil sporočilo od Jehova:</TD>
</TR>
<TR>
<TD >»Pojdi k Hananiju in mu reci: ‚Jehova govori: »Leseni jarem si zlomil,  zdaj pa boš namesto njega naredil železnega.«</TD>
</TR>
<TR>
<TD >Jehova nad vojskami,  Izraelov Bog,  pravi: »Vsem tem narodom bom na vrat nadel železen jarem,  da bodo služili babilonskemu kralju Nebukadnezarju. Morali mu bodo služiti. Dal mu bom tudi divje živali.««</TD>
</TR>
<TR>
<TD >Prerok Jeremija je zatem rekel preroku Hananiju: »Hananija,  prosim te,  poslušaj! Jehova te ni poslal. To ljudstvo navajaš,  da verjame lažem.</TD>
</TR>
<TR>
<TD >Zato Jehova pravi: ‚Glej,  odstranil te bom s površja zemlje. Še letos boš umrl,  ker si ljudi spodbujal k uporu proti meni,  Jehovu.«</TD>
</TR>
<TR>
<TD >Tako je prerok Hananija še isto leto umrl,  in sicer v sedmem mesecu.</TD>
</TR>
<TR>
<TD >Jeremija 29. Poglavje</TD>
</TR>
<TR>
<TD >To je vsebina pisma,  ki ga je prerok Jeremija poslal iz Jeruzalema starešinam med pregnanci,  duhovnikom,  prerokom in vsem drugim,  ki jih je Nebukadnezar odpeljal iz Jeruzalema v pregnanstvo v Babilon.</TD>
</TR>
<TR>
<TD >To pismo je poslal za tem,  ko so bili kralj Jekonija,  kraljica mati,  dvorjani,  judovski in jeruzalemski vodilni možje,  rokodelci in kovači odpeljani iz Jeruzalema.</TD>
</TR>
<TR>
<TD >Nesla sta ga Šafanov sin Elasa in Hilkijev sin Gemarja,  ki ju je Judov kralj Zedekija poslal v Babilon k babilonskemu kralju Nebukadnezarju. V pismu je pisalo:</TD>
</TR>
<TR>
<TD >»Jaz,  Jehova nad vojskami,  Izraelov Bog,  tako govorim vsem pregnancem,  ki sem jih iz Jeruzalema poslal v pregnanstvo v Babilon:</TD>
</TR>
<TR>
<TD >‚Gradite hiše in živite v njih,  zasajajte vrtove in jejte pridelke.</TD>
</TR>
<TR>
<TD >Poročajte se in naj vam žene rodijo sinove in hčere. Poiščite žene za svoje sinove in može za svoje hčere,  da bodo tudi oni imeli sinove in hčere. Postanite številni,  naj vas ne bo vse manj.</TD>
</TR>
<TR>
<TD >Prizadevajte si za dobro mesta,  v katero sem vas pregnal,  in molite zanj k meni,  Jehovu,  saj bo njegovo dobro prineslo dobro tudi vam.</TD>
</TR>
<TR>
<TD >Jaz,  Jehova nad vojskami,  Izraelov Bog,  namreč govorim: »Naj vas vaši preroki in vedeževalci,  ki so med vami,  ne prevarajo. Ne poslušajte jih,  ko pripovedujejo,  kaj se jim je sanjalo.</TD>
</TR>
<TR>
<TD >‚V mojem imenu vam prerokujejo laži. Nisem jih poslal,  govorim jaz,  Jehova.«</TD>
</TR>
<TR>
<TD >Jaz,  Jehova,  pravim: ‚Ko bo preteklo 70 let v Babilonu,  bom ukrepal v vaše dobro in vas pripeljal nazaj v ta kraj. Tako bom izpolnil svojo obljubo.</TD>
</TR>
<TR>
<TD >‚Jaz namreč dobro vem,  kaj sem si zamislil za vas. Nameravam vam dati mir,  ne pa nesrečo,  dati vam hočem lepo prihodnost in upanje,  govorim jaz,  Jehova.</TD>
</TR>
<TR>
<TD >‚Klicali me boste in prihajali molit k meni in jaz vas bom uslišal.</TD>
</TR>
<TR>
<TD >‚Iskali me boste in me tudi našli,  ker me boste iskali z vsem svojim srcem.</TD>
</TR>
<TR>
<TD >Pustil se vam bom najti,  govorim jaz,  Jehova. ‚Pripeljal vas bom iz ujetništva in vas zbral skupaj iz vseh narodov in krajev,  kamor sem vas razkropil,  govorim jaz,  Jehova. ‚Pripeljal vas bom nazaj v kraj,  od koder sem vas poslal v pregnanstvo.</TD>
</TR>
<TR>
<TD >Toda vi govorite: ‚Jehova nam je dal preroke v Babilonu.</TD>
</TR>
<TR>
<TD >Jaz,  Jehova,  tako pravim glede kralja,  ki sedi na Davidovem prestolu,  in glede vseh prebivalcev tega mesta,  vaših bratov,  ki niso bili odpeljani z vami v pregnanstvo:</TD>
</TR>
<TR>
<TD >‚Jaz,  Jehova nad vojskami,  govorim: »Nad njih bom poslal meč,  lakoto in kugo. Naredil bom,  da bodo kakor gnile fige,  ki jih ni mogoče jesti,  ker so tako slabe.«</TD>
</TR>
<TR>
<TD >‚Preganjal jih bom z mečem,  lakoto in kugo. Ob pogledu nanje se bodo ljudje iz vseh kraljestev na zemlji zgrozili. Narodi,  med katere jih bom razkropil,  jih bodo omenjali v prekletstvih,  čudili se bodo,  žvižgali in jih sramotili.</TD>
</TR>
<TR>
<TD >To bom naredil,  govorim jaz,  Jehova,  ‚ker niso poslušali tega,  kar sem jim sporočal po svojih služabnikih prerokih,  ki sem jih pošiljal vedno znova.<br>‚Ampak tudi vi niste poslušali,  govorim jaz,  Jehova.</TD>
</TR>
<TR>
<TD >Zato poslušajte vsi vi,  ki sem vas iz Jeruzalema pregnal v Babilon,  poslušajte,  kaj vam govorim jaz,  Jehova!</TD>
</TR>
<TR>
<TD >Jaz,  Jehova nad vojskami,  Izraelov Bog,  tako govorim glede Kolajajevega sina Ahaba in Maasejajevega sina Zedekija,  ki vam v mojem imenu prerokujeta laži: ‚Izročil ju bom v roke babilonskemu kralju Nebukadnezarju in on ju bo ubil pred vašimi očmi.</TD>
</TR>
<TR>
<TD >Iz tega,  kar ju bo doletelo,  bo nastala kletev,  ki jo bodo izrekali vsi judovski pregnanci v Babilonu. Govorili bodo: »Naj Jehova naredi s teboj kot z Zedekijem in Ahabom,  ki ju je babilonski kralj sežgal v ognju!«</TD>
</TR>
<TR>
<TD >To se bo zgodilo,  ker sta v Izraelu ravnala sramotno – prešuštvovala sta z ženami svojih bližnjih in v mojem imenu govorila laži,  česar jima nisem zapovedal.<br>»Jaz vem za to in sem temu priča, « govorim jaz,  Jehova.«</TD>
</TR>
<TR>
<TD >»Nehelamejcu Šemajaju pa reci:</TD>
</TR>
<TR>
<TD >‚Jehova nad vojskami,  Izraelov Bog,  govori: »V svojem imenu si vsem prebivalcem Jeruzalema in duhovniku Zefaniju,  Maasejajevemu sinu,  in vsem drugim duhovnikom poslal pisma,  v katerih je pisalo:</TD>
</TR>
<TR>
<TD >‚Jehova te je postavil za duhovnika namesto duhovnika Jojada in za nadzornika v Jehovovi hiši. Če se kak norec vede kot prerok,  si odgovoren,  da ga primeš in vkleneš v klado.</TD>
</TR>
<TR>
<TD >Zakaj torej ne kaznuješ Jeremija iz Anatota,  ki prerokuje med vami?</TD>
</TR>
<TR>
<TD >V Babilon nam je celo poslal sporočilo: »To bo še dolgo trajalo! Gradite hiše in živite v njih,  zasajajte vrtove in jejte pridelke ...«««</TD>
</TR>
<TR>
<TD >Ko je duhovnik Zefanija bral to pismo vpričo preroka Jeremija, </TD>
</TR>
<TR>
<TD >je Jehova sporočil Jeremiju:</TD>
</TR>
<TR>
<TD >»Vsem pregnancem pošlji tole sporočilo: ‚Jehova glede Nehelamejca Šemajaja pravi: »Ker vam je Šemaja prerokoval,  čeprav ga jaz nisem poslal,  in vas je skušal pripraviti do tega,  da bi verjeli lažem, </TD>
</TR>
<TR>
<TD >jaz,  Jehova,  govorim: ‚Nehelamejca Šemajaja in njegove potomce bom kaznoval. Ljudi je spodbujal k uporu proti meni,  Jehovu,  zato noben njegov potomec ne bo ostal v mojem ljudstvu,  govorim jaz,  Jehova,  ‚in tudi sam ne bo videl dobrega,  ki ga bom naredil za svoje ljudstvo.««</TD>
</TR>
<TR>
<TD >Jeremija 30. Poglavje</TD>
</TR>
<TR>
<TD >Jeremija je od Jehova dobil naslednje sporočilo:</TD>
</TR>
<TR>
<TD >»Jaz,  Jehova,  Izraelov Bog,  govorim tako: ‚Zapiši v knjigo vse,  kar ti bom povedal.</TD>
</TR>
<TR>
<TD >Ker jaz,  Jehova,  pravim: »Glej,  prihajajo dnevi,  ko bom svoje ljudstvo,  Izraelce in Judovce,  rešil iz ujetništva.« Jaz,  Jehova,  še pravim: »Pripeljal jih bom nazaj v deželo,  ki sem jo dal njihovim prednikom,  in bo znova njihova last.««</TD>
</TR>
<TR>
<TD >To je Jehovovo sporočilo Izraelcem in Judovcem.</TD>
</TR>
<TR>
<TD >Jehova pravi:<br>»Slišijo se kriki prestrašenih, <br>vlada velik strah,  ni miru.</TD>
</TR>
<TR>
<TD >Povprašajte,  prosim,  ali lahko moški rodi.<br>Zakaj potem vidim,  da se vsi močni moški držijo za trebuh<br>kakor ženska,  ki rojeva?<br>Zakaj so vsi prebledeli?</TD>
</TR>
<TR>
<TD >Gorje,  ker ta dan je strašen, <br>ni mu enakega.<br>To je čas stiske za Jakoba, <br>vendar bo iz nje rešen.«</TD>
</TR>
<TR>
<TD >»Tisti dan, « govori Jehova nad vojskami,  »bom svojemu ljudstvu snel jarem z vratu in ga zlomil ter potrgal njegove trakove. Neznanci ga ne bodo več zasužnjevali.</TD>
</TR>
<TR>
<TD >Moje ljudstvo bo služilo meni,  Jehovu,  svojemu Bogu,  in Davidu,  svojemu kralju,  ki mu ga bom postavil.«</TD>
</TR>
<TR>
<TD >»Ne boj se,  moj služabnik Jakob, « govori Jehova, <br>»naj te ne bo strah,  o Izrael.<br>Jaz te bom namreč rešil iz daljne dežele, <br>tvoje potomce bom rešil iz dežele njihovega ujetništva.<br>Jakob se bo vrnil,  živel bo mirno in brez vznemirjanja, <br>nihče mu ne bo vlival strahu.«</TD>
</TR>
<TR>
<TD >»Jaz sem s teboj, « govori Jehova,  »da te rešim.<br>Vse narode,  med katere sem te razkropil,  bom uničil, <br>tebe pa ne bom uničil.<br>Vendar te ne bom pustil nekaznovanega, <br>primerno te bom discipliniral.«</TD>
</TR>
<TR>
<TD >Jehova govori:<br>»Za tvoj propad ni zdravila.<br>Tvoja rana se ne da pozdraviti.</TD>
</TR>
<TR>
<TD >Nikogar ni,  ki bi se zavzel zate, <br>nič ti ne more pozdraviti razjede, <br>ni zdravila,  ki bi ti pomagalo.</TD>
</TR>
<TR>
<TD >Vsi tvoji strastni ljubimci so te pozabili, <br>nič več te ne iščejo.<br>Udaril sem te kakor sovražnik, <br>kaznoval sem te kakor okrutnež, <br>in to zaradi tvoje velike krivde in tvojih številnih grehov.</TD>
</TR>
<TR>
<TD >Le zakaj vpiješ zaradi svojega propada?<br>Za tvojo bolečino ni zdravila!<br>To sem ti naredil<br>zaradi tvoje velike krivde in tvojih številnih grehov.</TD>
</TR>
<TR>
<TD >Vsi,  ki te požirajo,  bodo prav gotovo požrti, <br>tudi vsi tvoji sovražniki bodo odpeljani v ujetništvo.<br>Tisti,  ki te plenijo,  bodo oplenjeni, <br>vsi,  ki te ropajo,  bodo oropani.«</TD>
</TR>
<TR>
<TD >»Tebe pa bom ozdravil,  tvoje rane bom zacelil, « govori Jehova, <br>»čeprav so te imenovali ‚izobčenka<br>in ‚Sion,  ki je nihče ne išče.«</TD>
</TR>
<TR>
<TD >Jehova govori tako:<br>»Vrnil se bom k Jakobovim šotorom in zbral ujetnike, <br>usmilil se bom njegovih prebivališč.<br>Mesto bo obnovljeno na svojem hribu, <br>utrdba bo spet stala na svojem mestu.</TD>
</TR>
<TR>
<TD >Od njih se bodo razlegale zahvalne pesmi in smeh.<br>Pomnožil jih bom,  ne bo jih malo.<br>Naredil bom,  da bodo številni, <br>ne bodo neznatni.</TD>
</TR>
<TR>
<TD >Jakobovi potomci bodo,  kakor so bili nekoč, <br>pred menoj bodo postali močno ljudstvo.<br>Opravil bom z vsemi njihovimi zatiralci.</TD>
</TR>
<TR>
<TD >Izmed njih bo prišel njihov voditelj, <br>izmed njih bo izšel njihov vladar.<br>Dovolil mu bom,  da stopi pred mene,  in pristopil bo.«<br>»Kdo bi si drugače drznil sam od sebe stopiti pred mene?« govori Jehova.</TD>
</TR>
<TR>
<TD >»Vi boste moje ljudstvo,  jaz pa bom vaš Bog.«</TD>
</TR>
<TR>
<TD >Glejte,  Jehova bo v svojem besu poslal vihar;<br>njegov bes se bo na glave hudobnih spustil kakor vihar,  ki pometa vse pred seboj.</TD>
</TR>
<TR>
<TD >Jehova se ne bo nehal jeziti, <br>dokler ne bo izvršil in dosegel tega,  kar se je namenil v svojem srcu.<br>V zadnjih dneh boste to razumeli.</TD>
</TR>
<TR>
<TD >Jeremija 31. Poglavje</TD>
</TR>
<TR>
<TD >»V tistem času, « govori Jehova,  »bom Bog vsem Izraelovim družinam in Izraelci bodo moje ljudstvo.«</TD>
</TR>
<TR>
<TD >Jehova govori:<br>»Ljudstvo,  ki je ubežalo meču,  si je v pustinji pridobilo mojo naklonjenost.<br>Izraelci so hodili proti svojemu mirnemu prebivališču.«</TD>
</TR>
<TR>
<TD >Jehova se mi je prikazal od daleč in rekel:<br>»Rad te imam. Moja ljubezen do tebe je večna.<br>Zato sem te s svojo vdano ljubeznijo pritegnil k sebi.</TD>
</TR>
<TR>
<TD >Obnovil te bom in spet boš narod.<br>O izraelska devica,  spet boš vzela svoje tamburine<br>in veselo zaplesala.</TD>
</TR>
<TR>
<TD >Po samarijskih gorah boš spet zasajala vinograde.<br>Vinogradniki jih bodo zasajali in uživali,  kar bo trta obrodila.</TD>
</TR>
<TR>
<TD >Prihaja namreč dan,  ko bodo stražarji v efraimskem gorovju klicali:<br>‚Vstanite,  povzpnimo se na Sion,  k našemu Bogu Jehovu!«</TD>
</TR>
<TR>
<TD >Tako pravi Jehova:<br>»Vriskajte,  naj Jakob sliši vaše veselje!<br>Veselo vzklikajte,  ker ste na čelu narodov!<br>Oznanjajte sporočilo! Hvalite Boga in govorite:<br>‚O Jehova,  reši svoje ljudstvo,  tiste Izraelce,  ki so ostali!</TD>
</TR>
<TR>
<TD >Pripeljal jih bom iz severne dežele.<br>Zbral jih bom s skrajnih koncev zemlje.<br>Med njimi bodo slepi in hromi, <br>nosečnice in porodnice – vsi skupaj bodo prišli.<br>Sem se bodo vrnili kot velika množica.</TD>
</TR>
<TR>
<TD >Prišli bodo v joku.<br>Ko me bodo rotili za usmiljenje,  jih bom vodil.<br>Peljal jih bom k potokom po ravni poti, <br>na kateri se ne bodo spotikali.<br>Jaz sem namreč Izraelov oče in Efraim je moj prvorojenec.«</TD>
</TR>
<TR>
<TD >Narodi,  poslušajte Jehovovo sporočilo<br>in oznanite ga po daljnih otokih:<br>»Tisti,  ki je razkropil Izraelce,  jih bo znova zbral.<br>Čuval jih bo,  kot pastir čuva svojo čredo.</TD>
</TR>
<TR>
<TD >Jehova bo namreč osvobodil Jakobove potomce, <br>rešil jih bo iz rok tistega,  ki je močnejši od njih.</TD>
</TR>
<TR>
<TD >Prišli bodo in veselo vriskali na sionski višavi.<br>Žareli bodo od sreče zaradi Jehovove dobrote, <br>zaradi žita in novega vina,  zaradi olja<br>in zaradi mladičev drobnice in goveda.<br>Postali bodo kakor dobro namakan vrt<br>in nikoli več ne bodo životarili.«</TD>
</TR>
<TR>
<TD >»Takrat bodo mladenke veselo plesale, <br>plesali bodo tudi mladeniči skupaj s starci.<br>Njihovo žalovanje bom spremenil v veselo vriskanje.<br>Potolažil jih bom in njihovo žalost zamenjal z veseljem.</TD>
</TR>
<TR>
<TD >Duhovnike bom nasitil z obiljem hrane, <br>moje ljudstvo se bo naužilo moje dobrote, « govori Jehova.</TD>
</TR>
<TR>
<TD >»Jaz,  Jehova,  tako pravim:<br>‚V Rami se sliši glas,  žalovanje in bridko jokanje:<br>Rahela joče za svojimi sinovi, <br>ker jih ni več.<br>Nič je ne more potolažiti.«</TD>
</TR>
<TR>
<TD >Jehova govori:<br>»‚Ne joči več,  ne prelivaj več solza, <br>saj boš za svoje ravnanje nagrajena, <br>govorim jaz,  Jehova.<br>‚Vrnili se bodo iz sovražnikove dežele.</TD>
</TR>
<TR>
<TD >‚V prihodnost lahko gledaš z upanjem,  govorim jaz,  Jehova.<br>‚Tvoji sinovi se bodo vrnili na svoje ozemlje.«</TD>
</TR>
<TR>
<TD >»Slišal sem,  kako Efraim toži:<br>‚Bil sem kakor tele,  ki ni vajeno jarma.<br>Pokaral si me in sem se poboljšal.<br>Pokaži mi pot nazaj k sebi in rad se bom vrnil, <br>ker si ti Jehova,  moj Bog.</TD>
</TR>
<TR>
<TD >Potem ko sem se vrnil k tebi,  sem obžaloval svoje ravnanje, <br>potem ko sem bil poučen,  me je prevzela velika žalost.<br>Zaradi grehov iz svoje mladosti<br>me je bilo sram in sem se čutil ponižanega.«</TD>
</TR>
<TR>
<TD >»Ali ni Efraim moj dragi sin,  moj ljubljeni otrok?<br>Ne glede na to,  kolikokrat ga pokaram,  še vedno mislim nanj.<br>Zato v meni vzbuja močna čustva, <br>zagotovo se ga bom usmilil, « govori Jehova.</TD>
</TR>
<TR>
<TD >»Postavi si kažipote, <br>postavi znamenja.<br>Bodi pozorna na pot,  po kateri moraš iti.<br>Vrni se,  o izraelska devica,  vrni se v svoja mesta.</TD>
</TR>
<TR>
<TD >O nezvesta hči,  kako dolgo se boš obotavljala?<br>Jaz,  Jehova,  sem namreč ustvaril nekaj novega na zemlji:<br>ženska si bo vneto prizadevala za naklonjenost moškega.«</TD>
</TR>
<TR>
<TD >Jehova nad vojskami,  Izraelov Bog,  govori: »Ko bom iz ujetništva pripeljal prebivalce Judove dežele in njenih mest,  se bo v deželi spet govorilo: ‚O pravično prebivališče,  sveta gora,  naj te Jehova blagoslovi!</TD>
</TR>
<TR>
<TD >Meščani,  kmetovalci in pastirji bodo živeli skupaj na Judovem,  vsak v svojem kraju.</TD>
</TR>
<TR>
<TD >Utrujene bom poživil in vse,  ki životarijo,  bom okrepčal.«</TD>
</TR>
<TR>
<TD >Zatem sem se prebudil in odprl oči – spanje mi je bilo prijetno.</TD>
</TR>
<TR>
<TD >»Prihajajo dnevi, « govori Jehova,  »ko bom Izraelovo ljudstvo in Judovo ljudstvo obdaril z veliko otroki in veliko živine.«</TD>
</TR>
<TR>
<TD >»Tako kot sem poskrbel za to,  da so bili izruvani,  porušeni,  razdejani,  uničeni in poškodovani,  tako bom poskrbel za to,  da bodo zgrajeni in zasajeni, « govori Jehova.</TD>
</TR>
<TR>
<TD >»Tiste dni ne bodo več govorili ‚Očetje so jedli kislo grozdje,  zobje pa skelijo njihove sinove.</TD>
</TR>
<TR>
<TD >Zobje bodo skeleli tistega,  ki je jedel kislo grozdje. Vsak bo umrl za svoje grehe.«</TD>
</TR>
<TR>
<TD >»Prihajajo dnevi, « govori Jehova,  »ko bom z Izraelci in Judovci sklenil novo zavezo.</TD>
</TR>
<TR>
<TD >Ta zaveza ne bo kakor zaveza,  ki sem jo sklenil z njihovimi predniki tistega dne,  ko sem jih prijel za roko in jih popeljal iz egiptovske dežele. ‚Tisto zavezo so prelomili,  čeprav sem bil njihov pravi gospodar,  govorim jaz,  Jehova.«</TD>
</TR>
<TR>
<TD >»Po tistih dneh bom z Izraelci sklenil zavezo, « govori Jehova. »Svoj zakon bom položil vanje,  zapisal jim ga bom v srce. Jaz bom njihov Bog,  oni pa bodo moje ljudstvo.«</TD>
</TR>
<TR>
<TD >»Ne bodo več učili vsak svojega bližnjega in vsak svojega brata ‚Spoznaj Jehova!,  ker me bodo poznali vsi,  brez izjeme, « govori Jehova. »Odpustil jim bom namreč njihove prestopke in njihovih grehov se ne bom več spominjal.«</TD>
</TR>
<TR>
<TD >Jehova,  ki je naredil sonce,  da sveti podnevi, <br>ki je postavil zakone za luno in zvezde,  da svetijo ponoči, <br>in ki dviguje valove na morju,  da besnijo, <br>on,  ki mu je ime Jehova nad vojskami,  govori takole:</TD>
</TR>
<TR>
<TD >»‚Ali bodo ti zakoni kdaj nehali veljati? govorim jaz,  Jehova.<br>‚Podobno tudi Izraelovo potomstvo ne bo nehalo obstajati kot narod pred menoj.«</TD>
</TR>
<TR>
<TD >Jehova govori takole: »‚Ali je mogoče izmeriti nebo in raziskati temelje zemlje? Tako tudi ni mogoče,  da bi jaz zavrgel celotno Izraelovo potomstvo kljub vsemu,  kar so naredili,  govorim jaz,  Jehova.«</TD>
</TR>
<TR>
<TD >»Prihajajo dnevi, « govori Jehova,  »ko bo mesto obnovljeno in bo pripadalo meni,  Jehovu,  obnovljeno bo od Hananelovega stolpa do Vogelnih vrat.</TD>
</TR>
<TR>
<TD >Merilna vrv bo šla naravnost naprej do hriba Gareb,  potem pa bo zavila proti Goi.</TD>
</TR>
<TR>
<TD >Vsa dolina,  v katero mečejo trupla in pepel,  in vsa terasasta polja do Kidronske doline,  prav do vogala Konjskih vrat na vzhodu,  bodo sveta zame,  za Jehova. Vse to ne bo nikoli več uničeno ali podrto.«</TD>
</TR>
<TR>
<TD >Jeremija 32. Poglavje</TD>
</TR>
<TR>
<TD >To je sporočilo,  ki ga je Jeremija dobil od Jehova v 10. letu vladanja Judovega kralja Zedekija oziroma v 18. letu vladanja babilonskega kralja Nebukadnezarja.</TD>
</TR>
<TR>
<TD >V tistem času je vojska babilonskega kralja oblegala Jeruzalem,  prerok Jeremija pa je bil zaprt na Stražarskem dvorišču v palači Judovega kralja.</TD>
</TR>
<TR>
<TD >Tja ga je dal zapreti Judov kralj Zedekija. Rekel mu je: »Zakaj prerokuješ takšne stvari? Govoriš: ‚Jehova pravi: »To mesto bom izročil v roke babilonskemu kralju in on ga bo zavzel.</TD>
</TR>
<TR>
<TD >Judov kralj Zedekija ne bo ubežal Kaldejcem,  ampak bo izročen v roke babilonskemu kralju,  tako da bosta govorila in se gledala iz oči v oči.«</TD>
</TR>
<TR>
<TD >»Zedekija bo odpeljan v Babilon in tam bo ostal,  dokler se ne bom odločil,  kaj naj naredim z njim, « govori Jehova. »Čeprav se kar naprej bojujete proti Kaldejcem,  ne boste uspeli.««</TD>
</TR>
<TR>
<TD >Jeremija je rekel: »Jehova mi je sporočil:</TD>
</TR>
<TR>
<TD >‚Hanamel,  sin tvojega strica Šaluma,  bo prišel k tebi in rekel: »Kupi moje zemljišče v Anatotu,  ker imaš prvi pravico,  da ga kupiš.««</TD>
</TR>
<TR>
<TD >Moj bratranec Hanamel je,  tako kot je rekel Jehova,  prišel k meni na Stražarsko dvorišče in mi rekel: »Prosim,  kupi moje zemljišče v Anatotu v Benjaminovi deželi,  ker imaš pravico postati njegov lastnik in ga kupiti. Kupi si ga.« Takrat sem razumel,  da Jehova želi,  da to naredim.</TD>
</TR>
<TR>
<TD >Tako sem od svojega bratranca Hanamela kupil zemljišče v Anatotu in mu zanj odtehtal 17 šeklov srebra.</TD>
</TR>
<TR>
<TD >Napisal sem torej pogodbo,  jo zapečatil,  poklical priče in stehtal denar na tehtnici.</TD>
</TR>
<TR>
<TD >Zatem sem v skladu s predpisi in pravnimi zahtevami vzel zapečateno kupno pogodbo in prepis pogodbe,  ki je ostal nezapečaten.</TD>
</TR>
<TR>
<TD >Oboje sem v prisotnosti svojega bratranca Hanamela,  prič,  ki so podpisale kupno pogodbo,  in vseh Judov,  ki so sedeli na Stražarskem dvorišču,  izročil Baruhu,  ki je Nerijajev sin in Mahsejajev vnuk.</TD>
</TR>
<TR>
<TD >Baruhu sem vpričo njih naročil:</TD>
</TR>
<TR>
<TD >»Jehova nad vojskami,  Izraelov Bog,  pravi: ‚Vzemi ta dokumenta – to zapečateno kupno pogodbo in ta nezapečateni prepis pogodbe – in ju daj v lončeno posodo,  da se bosta ohranila za dolgo časa.</TD>
</TR>
<TR>
<TD >Jehova nad vojskami,  Izraelov Bog,  namreč pravi: ‚V tej deželi se bodo spet kupovale hiše,  polja in vinogradi.«</TD>
</TR>
<TR>
<TD >Potem ko sem kupno pogodbo dal Nerijajevemu sinu Baruhu,  sem molil k Jehovu:</TD>
</TR>
<TR>
<TD >»Oh,  Vrhovni gospod Jehova! Ti si s svojo veliko močjo in mogočno roko naredil nebo in zemljo. Tebi ni nič nemogoče, </TD>
</TR>
<TR>
<TD >tebi,  ki izkazuješ vdano ljubezen tisočim in pustiš,  da sinovi nosijo posledice grehov svojih očetov,  tebi,  ki si pravi Bog,  veliki in mogočni,  in ki ti je ime Jehova nad vojskami.</TD>
</TR>
<TR>
<TD >Tvoji nameni so veličastni in tvoja dejanja so mogočna. Tvoje oči opazujejo,  kako ravnajo ljudje,  da bi vsakemu dal to,  kar si zasluži za svoje vedenje,  za svoja dela.</TD>
</TR>
<TR>
<TD >V egiptovski deželi si delal znamenja in čudeže,  o katerih se še vedno govori. S tem je tvoje ime postalo znano med Izraelci in vsemi drugimi ljudmi in takšno je še danes.</TD>
</TR>
<TR>
<TD >Izraelce,  svoje ljudstvo,  si odpeljal iz egiptovske dežele z znamenji in čudeži,  z veliko in silno močjo in s strah vzbujajočimi dejanji.</TD>
</TR>
<TR>
<TD >Nato si jim dal to deželo,  ki si jo s prisego obljubil njihovim praočetom,  deželo,  v kateri tečeta mleko in med.</TD>
</TR>
<TR>
<TD >Prišli so vanjo in jo zavzeli,  vendar te niso ubogali in niso živeli po tvojih zakonih. Nič od tega,  kar si jim zapovedal,  niso delali,  zato si poskrbel,  da jih je doletela vsa ta nesreča.</TD>
</TR>
<TR>
<TD >Vojaki so naredili oblegovalne nasipe,  da bi zavzeli mesto. Zaradi meča,  lakote in kuge bo mesto padlo v roke Kaldejcem,  ki ga oblegajo. Vse,  kar si govoril,  se uresničuje. Tudi sam to vidiš.</TD>
</TR>
<TR>
<TD >In čeprav bo mesto nedvomno prišlo v roke Kaldejcem,  si mi ti,  o Vrhovni gospod Jehova,  rekel,  naj si z denarjem kupim zemljišče in si priskrbim priče.«</TD>
</TR>
<TR>
<TD >Takrat je Jeremija dobil od Jehova naslednje sporočilo:</TD>
</TR>
<TR>
<TD >»Glej,  jaz sem Jehova,  Bog vsega človeštva. Ali je meni kaj nemogoče?</TD>
</TR>
<TR>
<TD >Zato jaz,  Jehova,  pravim takole: ‚To mesto bom izročil v roke Kaldejcem in v roke babilonskemu kralju Nebukadnezarju in on ga bo zavzel.</TD>
</TR>
<TR>
<TD >Kaldejci,  ki oblegajo to mesto,  bodo vanj vdrli in ga zažgali. Požgali ga bodo skupaj s hišami,  na vrhu katerih so ljudje darovali žrtve Baalu in izlivali pitne daritve drugim bogovom,  da bi me žalili.</TD>
</TR>
<TR>
<TD >‚Izraelovo ljudstvo in Judovo ljudstvo že od svoje mladosti delata,  kar je slabo v mojih očeh. Izraelci me žalijo s svojim ravnanjem,  govorim jaz,  Jehova.</TD>
</TR>
<TR>
<TD >‚Res,  to mesto od dneva,  ko so ga zgradili,  pa vse do danes vzbuja v meni le jezo in srd,  zato ga moram odstraniti izpred svojih oči.</TD>
</TR>
<TR>
<TD >Odstranil ga bom zaradi vseh zlobnih dejanj,  s katerimi so me Izraelci in Judovci žalili. Žalili so me vsi oni,  njihovi kralji,  njihovi vodilni možje,  njihovi duhovniki,  njihovi preroki,  prebivalci Judovega in Jeruzalema.</TD>
</TR>
<TR>
<TD >Kazali so mi hrbet,  niso se hoteli obrniti k meni. Čeprav sem se jih trudil poučevati,  in to vedno znova,  ni nihče od njih hotel poslušati,  da bi imel koristi od mojega pouka.</TD>
</TR>
<TR>
<TD >Svoje nagnusne malike so postavili v hišo,  ki nosi moje ime,  da bi jo oskrunili.</TD>
</TR>
<TR>
<TD >Poleg tega so v Hinomovi dolini zgradili višave Baalu,  da bi v ognju žrtvovali svoje sinove in svoje hčere Molohu. Česa takega jim nisem zapovedal in nikoli mi ni prišlo niti na misel,  da bi delali kaj tako nagnusnega. S tem so Judovce navajali na greh.</TD>
</TR>
<TR>
<TD >Zato jaz,  Jehova,  Izraelov Bog,  takole govorim glede tega mesta,  za katero pravite,  da bo zaradi meča,  lakote in kuge izročeno v roke babilonskemu kralju:</TD>
</TR>
<TR>
<TD >‚Zbral jih bom skupaj iz vseh dežel,  v katere sem jih v svoji jezi,  besu in srdu razkropil. Pripeljal jih bom nazaj v ta kraj in poskrbel,  da bodo živeli brez strahu.</TD>
</TR>
<TR>
<TD >Oni bodo moje ljudstvo,  jaz pa bom njihov Bog.</TD>
</TR>
<TR>
<TD >Dal jim bom eno srce in eno pot,  tako da bodo do mene vedno čutili strahospoštovanje. To bo v njihovo dobro in v dobro njihovih otrok.</TD>
</TR>
<TR>
<TD >Z njimi bom sklenil trajno zavezo: ne bom jim nehal delati dobro in v srce jim bom vsadil strahospoštovanje do mene,  tako da me ne bodo zapustili.</TD>
</TR>
<TR>
<TD >Z veseljem jim bom delal dobro. Za stalno jih bom naselil v tej deželi. To bom naredil z vsem svojim srcem in vso svojo dušo.«</TD>
</TR>
<TR>
<TD >»Jaz,  Jehova,  namreč pravim: ‚Tako kot sem poskrbel,  da je to ljudstvo doletela vsa ta velika nesreča,  tako bom poskrbel,  da bo okusilo vse dobrote,  ki jim jih obljubljam.</TD>
</TR>
<TR>
<TD >V tej deželi bodo ljudje spet kupovali zemljišča,  čeprav zdaj o njej govorite: »Pustinja je,  v njej ni ne ljudi ne živali. Izročena je v roke Kaldejcem.«</TD>
</TR>
<TR>
<TD >‚Ljudje bodo z denarjem kupovali zemljišča,  pisali bodo kupne pogodbe,  jih pečatili in si priskrbeli priče. To se bo dogajalo v Benjaminovi deželi,  v okolici Jeruzalema,  v mestih na Judovem in v mestih,  ki so v goratih predelih,  v nižavju in na jugu,  saj bom prebivalce teh krajev pripeljal nazaj iz ujetništva,  govorim jaz,  Jehova.«</TD>
</TR>
<TR>
<TD >Jeremija 33. Poglavje</TD>
</TR>
<TR>
<TD >Jeremija je bil še vedno zaprt na Stražarskem dvorišču,  ko je že drugič dobil sporočilo od Jehova:</TD>
</TR>
<TR>
<TD >»Jaz,  Jehova,  ki sem naredil zemljo,  jaz,  Jehova,  ki sem jo oblikoval in utrdil – Jehova je moje ime – govorim tako:</TD>
</TR>
<TR>
<TD >‚Kliči me in ti bom odgovoril,  rade volje ti bom povedal velike in nedoumljive stvari,  ki jih ne poznaš.«</TD>
</TR>
<TR>
<TD >»Jaz,  Jehova,  Izraelov Bog,  pravim tako glede hiš v tem mestu in glede hiš Judovih kraljev,  ki so jih ljudje porušili zaradi oblegovalnih nasipov in sovražnikovega meča, </TD>
</TR>
<TR>
<TD >glede ljudi,  ki prihajajo v boj proti Kaldejcem,  zaradi česar se hiše polnijo s trupli,  ki sem jih pobil v svoji jezi in svojem srdu,  in glede tistih,  ki so me s svojimi zlobnimi dejanji pripravili do tega,  da sem se obrnil stran od tega mesta:</TD>
</TR>
<TR>
<TD >‚Glej,  poskrbel bom za okrevanje in ozdravitev mesta. Ozdravil bom ljudi in jim dal obilje miru in varnosti.</TD>
</TR>
<TR>
<TD >Judovce in Izraelce bom pripeljal iz ujetništva. Iz njih bom naredil narod,  kot sem to naredil na začetku.</TD>
</TR>
<TR>
<TD >Opral jih bom vse krivde za grehe,  storjene proti meni,  oprostil jih bom vse krivde za grehe in prestopke,  storjene proti meni.</TD>
</TR>
<TR>
<TD >Ime tega mesta mi bo v veselje. To mesto mi bo v hvalo in okras pred vsemi narodi na zemlji,  ki bodo slišali,  kaj vse dobrega delam za svoje ljudstvo. Zaradi vse dobrote in vsega miru,  ki ju bom naklonil mestu,  se bodo narodi prestrašili in tresli.«</TD>
</TR>
<TR>
<TD >»Jaz,  Jehova,  govorim takole: ‚V teh krajih,  za katere boste govorili,  da so opusteli,  da so brez ljudi in živali – da,  v mestih na Judovem in na jeruzalemskih ulicah,  ki so opustele,  ki so brez ljudi,  prebivalcev in živali – bo spet slišati</TD>
</TR>
<TR>
<TD >veselje in radost,  glas ženina in glas neveste,  glas tistih,  ki bodo govorili: »Zahvaljujte se Jehovu nad vojskami,  ker je Jehova dober. Njegova vdana ljubezen je večna!«<br>‚V Jehovovo hišo bodo prinašali zahvalne daritve,  ker bom prebivalce dežele pripeljal iz ujetništva in ker bo,  kot je bilo na začetku,  govorim jaz,  Jehova.«</TD>
</TR>
<TR>
<TD >»Jaz,  Jehova nad vojskami,  pravim: ‚V tej opusteli deželi brez ljudi in živali bodo blizu vseh njenih mest spet pašniki,  na katere bodo pastirji vodili svoje črede,  da bi počivale.</TD>
</TR>
<TR>
<TD >‚Po mestih,  ki so v goratih predelih,  v nižavju in na jugu,  po Benjaminovi deželi,  okolici Jeruzalema in mestih na Judovem bodo pastirji spet preštevali svoje ovce,  govorim jaz,  Jehova.«</TD>
</TR>
<TR>
<TD >»‚Prihajajo dnevi,  govorim jaz,  Jehova,  ‚ko bom izpolnil,  kar sem dobrega obljubil glede Izraelovega ljudstva in Judovega ljudstva.</TD>
</TR>
<TR>
<TD >V tistih dneh in v tistem času bom poskrbel,  da bo nastopil pravičen dedič iz Davidove rodovne linije. On bo v deželo prinesel pravico in pravičnost.</TD>
</TR>
<TR>
<TD >V tistem času bo Juda rešen in Jeruzalema ne bo nihče ogrožal. In mesto se bo imenovalo: Jehova je naša pravičnost.«</TD>
</TR>
<TR>
<TD >»Jaz,  Jehova,  namreč pravim: ‚Na izraelskem prestolu bo vedno sedel kdo iz Davidove rodovne linije.</TD>
</TR>
<TR>
<TD >Poleg tega bo pred menoj vedno služil kdo od duhovnikov iz Levijevega rodu,  da mi bo daroval žgalne daritve,  zažigal žitne daritve in prinašal žrtve.«</TD>
</TR>
<TR>
<TD >Jeremija je spet dobil sporočilo od Jehova:</TD>
</TR>
<TR>
<TD >»Jehova govori takole: ‚Ali lahko razveljavite mojo zavezo z dnevom in mojo zavezo z nočjo,  tako da ne dan ne noč ne bi več nastopila ob pravem času?</TD>
</TR>
<TR>
<TD >Podobno ne more nič razveljaviti niti moje zaveze z mojim služabnikom Davidom,  tako da ne bi več imel sina,  ki bi kraljeval na njegovem prestolu,  niti moje zaveze z mojimi služabniki,  duhovniki iz Levijevega rodu.</TD>
</TR>
<TR>
<TD >Tako kot ni dvoma,  da se ne da prešteti vojske nebesnih teles in izmeriti morskega peska,  tako tudi ni dvoma,  da bom pomnožil potomce svojega služabnika Davida in Levijevce,  ki mi služijo.«</TD>
</TR>
<TR>
<TD >Jeremija je znova dobil sporočilo od Jehova:</TD>
</TR>
<TR>
<TD >»Ali nisi slišal,  da ti ljudje govorijo ‚Jehova bo zavrgel rodbini,  ki ju je izbral? Nasprotniki so nespoštljivi do mojega ljudstva in ga nimajo več za narod.</TD>
</TR>
<TR>
<TD >Jaz,  Jehova,  pravim takole: ‚Tako kot je nespremenljiva moja zaveza z dnevom in nočjo in kot so nespremenljivi moji zakoni za nebo in zemljo, </TD>
</TR>
<TR>
<TD >tako nespremenljiva je moja obljuba,  da ne bom nikoli zavrgel Jakobovega potomstva in potomstva svojega služabnika Davida,  ampak da bom izmed Davidovih potomcev postavljal vladarje nad potomce Abrahama,  Izaka in Jakoba. Ujetnike bom namreč pripeljal nazaj in se jih usmilil.«</TD>
</TR>
<TR>
<TD >Jeremija 34. Poglavje</TD>
</TR>
<TR>
<TD >Ko so se babilonski kralj Nebukadnezar,  vsa njegova vojska,  vsa kraljestva na zemlji,  ki so bila pod njegovo oblastjo,  in vsa ljudstva bojevala proti Jeruzalemu in proti vsem okoliškim mestom,  je Jeremija od Jehova dobil naslednje sporočilo:</TD>
</TR>
<TR>
<TD >»Jaz,  Jehova,  Izraelov Bog,  pravim takole: ‚Pojdi k Judovemu kralju Zedekiju in mu reci: »Jehova govori: ‚To mesto bom izročil v roke babilonskemu kralju in on ga bo požgal.</TD>
</TR>
<TR>
<TD >Ne boš mu ubežal,  ampak te bodo ujeli in izročili njemu. Z babilonskim kraljem se bosta gledala in govorila iz oči v oči. Odpeljan boš v Babilon.</TD>
</TR>
<TR>
<TD >Toda,  Judov kralj Zedekija,  poslušaj naslednje Jehovovo sporočilo: ‚Jehova pravi glede tebe: »Ne boš umrl v vojni.</TD>
</TR>
<TR>
<TD >Umrl boš v miru. In ko te bodo pokopali,  bodo v tvojo čast zažigali dišave,  kot so jih zažigali v čast tvojim prednikom,  kraljem,  ki so bili pred teboj. Za teboj bodo žalovali z besedami: ‚Ojoj,  gospodar! To se bo zgodilo,  ker sem to rekel jaz,  Jehova.«««</TD>
</TR>
<TR>
<TD >Prerok Jeremija je vse to povedal Judovemu kralju Zedekiju v Jeruzalemu.</TD>
</TR>
<TR>
<TD >Vojska babilonskega kralja se je takrat bojevala proti Jeruzalemu in proti preostalim mestom na Judovem – proti Lahišu in proti Azeki. Edino ti utrjeni mesti od vseh mest na Judovem še nista bili zavzeti.</TD>
</TR>
<TR>
<TD >Jeremija je od Jehova dobil naslednje sporočilo,  potem ko je kralj Zedekija sklenil zavezo z vsem ljudstvom v Jeruzalemu,  da se osvobodi sužnje.</TD>
</TR>
<TR>
<TD >Vsak je moral izpustiti na svobodo svoje hebrejske sužnje,  moške in ženske,  tako da noben Jud ne bi imel za sužnja svojega rojaka.</TD>
</TR>
<TR>
<TD >Vsi vodilni možje in vse ljudstvo so ubogali,  saj so se zavezali,  da bodo izpustili na svobodo vsak svojega sužnja in svojo sužnjo in da jih ne bodo več imeli za sužnje. Ubogali so in jih izpustili.</TD>
</TR>
<TR>
<TD >Toda pozneje so izpuščene sužnje pripeljali nazaj in jih prisilili,  da jim spet sužnjujejo.</TD>
</TR>
<TR>
<TD >Zato je Jeremija od Jehova dobil sporočilo. Jehova mu je rekel:</TD>
</TR>
<TR>
<TD >»Jaz,  Jehova,  Izraelov Bog,  govorim takole: ‚Tisti dan,  ko sem vaše prednike odpeljal iz Egipta,  iz dežele,  v kateri so bili sužnji,  sem z njimi sklenil zavezo z besedami:</TD>
</TR>
<TR>
<TD >»V sedmem letu naj vsak osvobodi svojega rojaka,  ki se mu je prodal za sužnja in mu služil šest let. Naj ga osvobodi.« Toda vaši predniki me niso poslušali niti ubogali.</TD>
</TR>
<TR>
<TD >Vi pa ste se pred nedavnim odločili ravnati drugače in ste naredili,  kar je prav v mojih očeh,  ko ste osvobodili svoje rojake. Vpričo mene ste sklenili zavezo v hiši,  ki nosi moje ime.</TD>
</TR>
<TR>
<TD >Ampak potem ste si premislili in ste vsak svojega sužnja in svojo sužnjo,  ki ste jih prej izpustili,  da gredo,  kamor želijo,  pripeljali nazaj in jih prisilili,  da vam spet sužnjujejo. S tem ste oskrunili moje ime.</TD>
</TR>
<TR>
<TD >Zato jaz,  Jehova,  pravim takole: ‚Niste me ubogali – niste osvobodili vsak svojega brata in svojega rojaka. Zato bom zdaj jaz osvobodil vas,  tako da vas bom prepustil meču,  kugi in lakoti,  govorim jaz,  Jehova. ‚Naredil bom,  da se bodo ob pogledu na vas zgrozili ljudje iz vseh kraljestev na zemlji.</TD>
</TR>
<TR>
<TD >Može,  ki so prelomili mojo zavezo s tem,  da niso izpolnili besed zaveze,  ki so jo sklenili vpričo mene,  ko so razsekali tele na dvoje in šli med tema polovicama, </TD>
</TR>
<TR>
<TD >namreč judovske in jeruzalemske vodilne može,  dvorjane,  duhovnike in vse druge,  ki so šli med polovicama teleta, </TD>
</TR>
<TR>
<TD >bom izročil v roke njihovim sovražnikom in tistim,  ki jih hočejo ubiti. Z njihovimi trupli se bodo hranile ptice in zveri.</TD>
</TR>
<TR>
<TD >Judovega kralja Zedekija in njegove dostojanstvenike bom izročil njihovim sovražnikom,  tistim,  ki jih hočejo ubiti,  in vojaškim četam babilonskega kralja,  ki se umikajo od vas.</TD>
</TR>
<TR>
<TD >‚Glejte,  izdal bom ukaz,  govorim jaz,  Jehova,  ‚in jih pripeljal nazaj nad to mesto. Napadli ga bodo,  zavzeli in požgali. Mesta na Judovem bom spremenil v nenaseljeno puščavo.«</TD>
</TR>
<TR>
<TD >Jeremija 35. Poglavje</TD>
</TR>
<TR>
<TD >V času Judovega kralja Jojakima,  Josijevega sina,  je Jehova naročil Jeremiju:</TD>
</TR>
<TR>
<TD >»Pojdi k Rehabovcem in govori z njimi. Pripelji jih v eno od jedilnic v Jehovovi hiši in jim ponudi vino.«</TD>
</TR>
<TR>
<TD >Tako sem šel po Jaazanjaja,  ki je bil Jeremijev sin in Habazinjajev vnuk,  in njegove brate,  vse njegove sinove in druge Rehabovce.</TD>
</TR>
<TR>
<TD >Pripeljal sem jih v Jehovovo hišo,  in sicer v jedilnico sinov Hanana,  Jigdaljajevega sina,  služabnika pravega Boga. Ta jedilnica je bila poleg jedilnice višjih uradnikov,  ki je bila nad jedilnico Maasejaja,  sina vratarja Šaluma.</TD>
</TR>
<TR>
<TD >Nato sem pred moške iz rodbine Rehabovcev postavil čaše in kelihe,  napolnjene z vinom,  in jim rekel: »Pijte.«</TD>
</TR>
<TR>
<TD >Oni pa so rekli: »Ne bomo pili vina,  ker nam je naš praoče Jonadab,  Rehabov sin,  to prepovedal. Zapovedal nam je: ‚Ne vi ne vaši potomci nikoli ne pijte vina!</TD>
</TR>
<TR>
<TD >Ne gradite hiš,  ne sejte nobenega semena in ne zasajajte vinogradov,  tudi jih ne imejte v lasti. Vedno živite v šotorih,  da boste dolgo ostali v deželi,  v kateri živite kot tujci.</TD>
</TR>
<TR>
<TD >Zato ubogamo vse,  kar nam je zapovedal Jonadab,  sin našega praočeta Rehaba: Nikoli ne pijemo vina,  ne mi,  ne naše žene,  ne naši sinovi,  ne naše hčere.</TD>
</TR>
<TR>
<TD >Prav tako ne gradimo hiš,  da bi živeli v njih,  niti nimamo vinogradov,  polj ali semen.</TD>
</TR>
<TR>
<TD >Živimo v šotorih in ubogamo vse,  kar nam je naš praoče Jonadab zapovedal.</TD>
</TR>
<TR>
<TD >Toda ko je babilonski kralj Nebukadnezar napadel to deželo,  smo rekli: ‚Dajmo,  pojdimo v Jeruzalem,  da se umaknemo pred kaldejsko in sirsko vojsko. In sedaj živimo v Jeruzalemu.«</TD>
</TR>
<TR>
<TD >Nato je Jeremija dobil naslednje sporočilo od Jehova:</TD>
</TR>
<TR>
<TD >»Jaz,  Jehova nad vojskami,  Izraelov Bog,  pravim takole: ‚Prebivalcem Judovega in Jeruzalema pojdi povedat naslednje: »Ali vas nisem neprestano spodbujal,  da ubogajte moje besede?« govori Jehova.</TD>
</TR>
<TR>
<TD >»Jonadab,  Rehabov sin,  je svojim potomcem prepovedal piti vino. Oni to upoštevajo in še danes ne pijejo vina. Tako ubogajo zapoved svojega praočeta. Toda ko jaz opominjam vas,  in to vedno znova,  me ne ubogate.</TD>
</TR>
<TR>
<TD >Pošiljal sem vam vse svoje služabnike preroke,  in to vedno znova,  da so govorili: ‚Prosim,  nehajte ravnati hudobno in delajte,  kar je prav! Ne častite drugih bogov in jim ne služite. Potem boste še naprej živeli v deželi,  ki sem jo dal vam in vašim praočetom. Toda niste prisluhnili,  niste me poslušali.</TD>
</TR>
<TR>
<TD >Potomci Rehabovega sina Jonadaba upoštevajo,  kar jim je ukazal njihov praoče,  mene pa to ljudstvo ne posluša.««</TD>
</TR>
<TR>
<TD >»Zato jaz,  Jehova,  Bog nad vojskami,  Izraelov Bog,  govorim: ‚Glej,  nad Judovce in nad vse prebivalce Jeruzalema bom poslal vso nesrečo,  pred katero sem jih svaril. Ko sem jim govoril,  me niso hoteli poslušati,  ko sem jih klical,  se niso hoteli odzvati.«</TD>
</TR>
<TR>
<TD >Rehabovcem pa je Jeremija rekel: »Jehova nad vojskami,  Izraelov Bog,  govori takole: ‚Ker ste ubogali,  kar je ukazal vaš praoče Jonadab,  in še vedno izpolnjujete vse njegove ukaze – delate točno to,  kar vam je ukazal –</TD>
</TR>
<TR>
<TD >jaz,  Jehova nad vojskami,  Izraelov Bog,  pravim: »Med potomci Rehabovega sina Jonadaba bo vedno kdo,  ki mi bo služil.««</TD>
</TR>
<TR>
<TD >Jeremija 36. Poglavje</TD>
</TR>
<TR>
<TD >V četrtem letu vladanja Judovega kralja Jojakima,  Josijevega sina,  je Jehova sporočil Jeremiju naslednje:</TD>
</TR>
<TR>
<TD >»Vzemi zvitek in vanj zapiši vse,  kar sem napovedal proti Izraelcem,  Judovcem in vsem narodom od dneva,  ko sem prvič spregovoril s teboj v času Josijevega vladanja,  pa vse do danes.</TD>
</TR>
<TR>
<TD >Morda bodo Judovci,  ko bodo slišali,  kakšno nesrečo jim mislim prizadejati,  nehali ravnati zlobno in jim bom lahko odpustil njihov prestopek in greh.«</TD>
</TR>
<TR>
<TD >Jeremija je nato poklical Nerijajevega sina Baruha in mu narekoval vse,  kar mu je Jehova povedal. Baruh pa je to pisal v zvitek.</TD>
</TR>
<TR>
<TD >Potem je Jeremija Baruhu naročil: »Meni ni dovoljeno iti v Jehovovo hišo.</TD>
</TR>
<TR>
<TD >Zato pojdi tja ti in iz zvitka na glas preberi Jehovove besede,  ki si jih zapisal po mojem nareku. Preberi jih ljudem,  zbranim v Jehovovi hiši na dan posta. Tako jih bodo slišali tudi vsi prebivalci Judovega,  ki prihajajo iz svojih mest.</TD>
</TR>
<TR>
<TD >Morda bo Jehova uslišal njihove prošnje za usmiljenje in bodo nehali ravnati zlobno. Jehova je namreč napovedal,  da bo na to ljudstvo izlil veliko jezo in srd.«</TD>
</TR>
<TR>
<TD >Nerijajev sin Baruh je naredil vse,  kar mu je prerok Jeremija naročil. V Jehovovi hiši je iz zvitka na glas prebral Jehovove besede.</TD>
</TR>
<TR>
<TD >V devetem mesecu petega leta vladanja Judovega kralja Jojakima,  Josijevega sina,  so vsi ljudje v Jeruzalemu in vsi,  ki so iz mest na Judovem prišli v Jeruzalem,  razglasili post pred Jehovom.</TD>
</TR>
<TR>
<TD >Baruh je takrat šel v Jehovovo hišo,  in sicer v sobo Gemarjaja,  sina prepisovalca Šafana,  na gornjem dvorišču pri novih vratih Jehovove hiše. Vsem navzočim je iz zvitka na glas prebral Jeremijeve besede.</TD>
</TR>
<TR>
<TD >Ko je Miha,  Gemarjajev sin in Šafanov vnuk,  slišal vse Jehovove besede iz zvitka, </TD>
</TR>
<TR>
<TD >je šel dol v kraljevo palačo. Stopil je v tajnikovo sobo in tam so sedeli vsi dostojanstveniki: tajnik Elišama,  Šemajajev sin Delaja,  Ahborjev sin Elnatan,  Šafanov sin Gemarja,  Hananijev sin Zedekija in vsi drugi dostojanstveniki.</TD>
</TR>
<TR>
<TD >Miha je povedal vse,  kar je Baruh ljudem na glas prebral iz zvitka.</TD>
</TR>
<TR>
<TD >Zatem so vsi dostojanstveniki poslali k Baruhu Jehudija,  ki je bil Netanjajev sin,  Šelemjajev vnuk in Kušijev pravnuk,  da naj mu sporoči: »Prinesi zvitek,  iz katerega si na glas bral ljudem.« Tako je Nerijajev sin Baruh vzel zvitek in šel k njim.</TD>
</TR>
<TR>
<TD >Rekli so mu: »Prosimo,  usedi se in nam preberi,  kaj piše.« In Baruh jim je prebral zvitek.</TD>
</TR>
<TR>
<TD >Takoj ko so slišali vse to,  so se močno prestrašeni spogledali in Baruhu rekli: »Kralju moramo nujno sporočiti,  kaj piše v zvitku!«</TD>
</TR>
<TR>
<TD >Baruha so vprašali: »Kako si napisal ta zvitek? Prosimo,  povej nam. Ali si pisal po Jeremijevem nareku?«</TD>
</TR>
<TR>
<TD >Baruh jim je odgovoril: »Ja,  po njegovem nareku sem s črnilom napisal ta zvitek.«</TD>
</TR>
<TR>
<TD >Dostojanstveniki so mu rekli: »Ti in Jeremija se morata skriti in nikomur ne smeta povedati,  kje sta.«</TD>
</TR>
<TR>
<TD >Zvitek so shranili v sobi tajnika Elišamaja in šli h kralju na dvorišče. Povedali so mu vse,  kar so slišali.</TD>
</TR>
<TR>
<TD >Kralj je poslal Jehudija po zvitek. Jehudi ga je prinesel iz sobe tajnika Elišamaja in začel iz njega brati kralju in vsem dostojanstvenikom,  ki so stali ob kralju.</TD>
</TR>
<TR>
<TD >Ker je bil deveti mesec,  je kralj sedel v eni od zimskih sob in pred njim je v žerjavnici gorel ogenj.</TD>
</TR>
<TR>
<TD >Vsakič,  ko je Jehudi iz zvitka prebral po tri ali štiri stolpce,  je kralj s pisarskim nožem odrezal prebrani del zvitka in ga vrgel v ogenj,  ki je gorel v žerjavnici. Postopoma je ves zvitek končal v ognju v žerjavnici.</TD>
</TR>
<TR>
<TD >Ne kralj ne njegovi dvorjani,  ki so slišali vse,  kar je pisalo v zvitku,  se niso nič prestrašili niti niso raztrgali svojih oblačil.</TD>
</TR>
<TR>
<TD >Elnatan,  Delaja in Gemarja so kralja prosili,  naj zvitka ne zažge,  vendar jih ni poslušal.</TD>
</TR>
<TR>
<TD >Poleg tega je kraljevemu sinu Jerahmeelu,  Azrielovemu sinu Serajaju in Abdeelovemu sinu Šelemjaju zapovedal,  naj primejo tajnika Baruha in preroka Jeremija. Toda Jehova je poskrbel,  da ju niso našli.</TD>
</TR>
<TR>
<TD >Zatem ko je kralj sežgal zvitek z besedami,  ki jih je Baruh zapisal po Jeremijevem nareku,  je Jehova spet govoril z Jeremijem. Naročil mu je:</TD>
</TR>
<TR>
<TD >»Vzemi nov zvitek in vanj zapiši vse,  kar je pisalo v prvem zvitku,  ki ga je Judov kralj Jojakim sežgal.</TD>
</TR>
<TR>
<TD >Glede Judovega kralja Jojakima pa oznani: ‚Jehova pravi: »Ti si sežgal tisti zvitek in rekel: ‚Zakaj si vanj zapisal,  da bo babilonski kralj zagotovo prišel in uničil to deželo,  tako da v njej ne bo več ljudi in živali?</TD>
</TR>
<TR>
<TD >Zato jaz,  Jehova,  glede Judovega kralja Jojakima govorim: ‚Nikogar ne bo imel,  da bi sedel na Davidovem prestolu,  njegovo truplo pa bo podnevi prepuščeno vročini in ponoči mrazu.</TD>
</TR>
<TR>
<TD >Njega,  njegove potomce in njegove dvorjane bom poklical na odgovornost zaradi njihovega greha. Nanje,  na Jeruzalemčane in na Judovce bom poslal vso nesrečo,  ki sem jo napovedal glede njih,  ker niso poslušali.««</TD>
</TR>
<TR>
<TD >Jeremija je tako vzel nov zvitek in ga dal tajniku Baruhu,  Nerijajevemu sinu. Baruh je po Jeremijevem nareku zapisal vse,  kar je pisalo v zvitku,  ki ga je Judov kralj Jojakim sežgal,  in še veliko več s podobno vsebino.</TD>
</TR>
<TR>
<TD >Jeremija 37. Poglavje</TD>
</TR>
<TR>
<TD >Josijev sin Zedekija je postal kralj namesto Jojakimovega sina Konija. Babilonski kralj Nebukadnezar ga je namreč postavil za kralja v Judovi deželi.</TD>
</TR>
<TR>
<TD >Vendar ne Zedekija,  ne njegovi dvorjani,  ne prebivalci dežele niso poslušali tega,  kar je Jehova govoril po preroku Jeremiju.</TD>
</TR>
<TR>
<TD >Kralj Zedekija je k preroku Jeremiju poslal Šelemjajevega sina Juhala in Zefanija,  sina Maasejaja,  duhovnika,  da naj mu rečeta: »Prosim,  moli za nas k našemu Bogu Jehovu.«</TD>
</TR>
<TR>
<TD >Jeremija se je takrat lahko svobodno gibal med ljudmi,  saj ga še niso vrgli v ječo.</TD>
</TR>
<TR>
<TD >V tistem času so Kaldejci oblegali Jeruzalem,  in ko so slišali,  da iz Egipta prihaja faraonova vojska,  so se umaknili od mesta.</TD>
</TR>
<TR>
<TD >Prerok Jeremija je nato od Jehova dobil naslednje sporočilo:</TD>
</TR>
<TR>
<TD >»Jaz,  Jehova,  Izraelov Bog,  govorim tako: ‚Judovemu kralju,  ki vaju je poslal k meni vprašat za nasvet,  recita: »Glej,  faraonova vojska,  ki vam prihaja na pomoč,  se bo vrnila v svojo deželo,  v Egipt.</TD>
</TR>
<TR>
<TD >Kaldejci pa se bodo vrnili in napadli to mesto. Zavzeli ga bodo in požgali.«</TD>
</TR>
<TR>
<TD >Jaz,  Jehova,  pravim: »Ne slepite se z mislijo ‚Kaldejci so za vedno odšli,  ker to ni res.</TD>
</TR>
<TR>
<TD >Tudi če bi vam uspelo premagati celotno vojsko Kaldejcev,  ki se bojujejo proti vam,  in bi od njih ostali le ranjenci,  bi ti ranjenci prišli iz svojih šotorov in to mesto požgali z ognjem.««</TD>
</TR>
<TR>
<TD >Potem ko se je kaldejska vojska zaradi faraonove vojske umaknila od Jeruzalema, </TD>
</TR>
<TR>
<TD >se je Jeremija odpravil na pot iz Jeruzalema v Benjaminovo deželo,  da bi tam med svojimi ljudmi prejel dediščino,  ki mu pripada.</TD>
</TR>
<TR>
<TD >Ko pa je prišel do Benjaminovih vrat,  ga je tam ustavil poveljnik straže Jirija,  ki je bil Šelemjajev sin in Hananijev vnuk,  in mu rekel: »H Kaldejcem hočeš prebežati!«</TD>
</TR>
<TR>
<TD >Jeremija pa je odgovoril: »Ni res,  ne skušam prebežati h Kaldejcem!« Toda Jirija ga ni poslušal,  ampak ga je prijel in odpeljal k vodilnim možem.</TD>
</TR>
<TR>
<TD >Vodilni možje so bili besni na Jeremija. Pretepli so ga in zaprli v hišo tajnika Jonatana – njegova hiša je bila namreč spremenjena v ječo.</TD>
</TR>
<TR>
<TD >Jeremija so vrgli v eno od obokanih celic v podzemni ječi in tam je ostal veliko časa.</TD>
</TR>
<TR>
<TD >Nekega dne je kralj Zedekija poslal po njega in ga v palači na skrivaj zaslišal. Vprašal je: »Ali je Jehova kaj sporočil?« Jeremija je odgovoril: »Je!« In dodal: »Izročen boš v roke babilonskemu kralju!«</TD>
</TR>
<TR>
<TD >Jeremija je kralju Zedekiju še rekel: »Zakaj ste me vrgli v ječo? Kaj hudega sem naredil tebi,  tvojim ljudem in temu ljudstvu?</TD>
</TR>
<TR>
<TD >Kje so zdaj vaši preroki,  ki so vam prerokovali,  da babilonski kralj ne bo napadel ne vas ne te dežele?</TD>
</TR>
<TR>
<TD >O moj gospod kralj,  prosim te,  prisluhni mi! Prosim,  usliši mojo prošnjo! Ne pošlji me nazaj v hišo tajnika Jonatana,  drugače bom tam umrl!«</TD>
</TR>
<TR>
<TD >Kralj Zedekija je ukazal,  naj Jeremija zaprejo na Stražarskem dvorišču. Tam je vsak dan dobival hlebec kruha iz Pekovske ulice,  dokler ni v mestu povsem zmanjkalo kruha. Tako je Jeremija ostal na Stražarskem dvorišču.</TD>
</TR>
<TR>
<TD >Jeremija 38. Poglavje</TD>
</TR>
<TR>
<TD >Matanov sin Šefatja,  Pašhurjev sin Gedalija,  Šelemjajev sin Juhal in Malkijajev sin Pašhur so slišali,  da je Jeremija vsemu ljudstvu rekel:</TD>
</TR>
<TR>
<TD >»Jehova govori: ‚Kdor bo ostal v tem mestu,  bo umrl od meča,  lakote in kuge. Kdor pa se bo predal Kaldejcem,  bo ostal živ – rešil si bo življenje.</TD>
</TR>
<TR>
<TD >Jehova pravi: ‚To mesto bo zagotovo izročeno vojski babilonskega kralja in on ga bo zavzel.«</TD>
</TR>
<TR>
<TD >Vodilni možje so zatem rekli kralju: »Prosimo te,  daj usmrtiti tega človeka,  ker s svojim govorjenjem zbija moralo vojakom,  ki so ostali v tem mestu,  in vsem drugim ljudem. Temu ljudstvu ne želi dobrega,  ampak nesrečo.«</TD>
</TR>
<TR>
<TD >Kralj Zedekija jim je odgovoril: »Naredite z njim,  kar želite. Z ničimer vam ne morem tega preprečiti.«</TD>
</TR>
<TR>
<TD >Tako so prijeli Jeremija in ga z vrvmi spustili v vodni zbiralnik kraljevega sina Malkijaja na Stražarskem dvorišču. Toda ker v zbiralniku ni bilo vode,  ampak samo blato,  se je Jeremija začel pogrezati.</TD>
</TR>
<TR>
<TD >Etiopijec Ebedmeleh,  ki je bil dvorjan in je služil v kraljevi palači,  je slišal,  da so Jeremija vrgli v vodni zbiralnik. Kralj je takrat sedel pri Benjaminovih vratih, </TD>
</TR>
<TR>
<TD >zato je Ebedmeleh šel iz kraljeve palače tja,  da bi govoril z njim. Rekel mu je:</TD>
</TR>
<TR>
<TD >»O moj gospod kralj,  to,  kar so tisti možje naredili preroku Jeremiju,  ni prav. Vrgli so ga v vodni zbiralnik in tam bo umrl od lakote,  saj v mestu ni več kruha.«</TD>
</TR>
<TR>
<TD >Kralj je Etiopijcu Ebedmelehu ukazal: »Vzemi od tu 30 mož in potegni preroka Jeremija iz vodnega zbiralnika,  preden umre.«</TD>
</TR>
<TR>
<TD >Tako je Ebedmeleh vzel s seboj može in odšel v prostor pod zakladnico v kraljevi palači. Tam so vzeli nekaj ponošenih oblačil in starih cunj in jih nato z vrvmi spustili k Jeremiju v vodni zbiralnik.</TD>
</TR>
<TR>
<TD >Ebedmeleh je Jeremiju rekel: »Prosim,  položi si ta oblačila in cunje pod pazduhe,  da te ne bodo vrvi odrgnile.« Jeremija je naredil,  kar mu je naročil.</TD>
</TR>
<TR>
<TD >Potem so ga z vrvmi potegnili gor in ga tako spravili iz vodnega zbiralnika. Jeremija je ostal zaprt na Stražarskem dvorišču.</TD>
</TR>
<TR>
<TD >Kralj Zedekija je poslal sporočilo preroku Jeremiju,  naj pride k njemu k tretjemu vhodu,  ki je v Jehovovi hiši. Jeremiju je takrat rekel: »Rad bi te nekaj vprašal. Ničesar mi ne prikrij.«</TD>
</TR>
<TR>
<TD >Jeremija mu je odgovoril: »Če ti povem resnico,  me boš zagotovo dal usmrtiti. In če ti dam nasvet,  me ne boš poslušal.«</TD>
</TR>
<TR>
<TD >Zato mu je kralj Zedekija na skrivaj prisegel: »Pri Jehovu,  živem Bogu,  ki je meni in tebi dal življenje,  prisegam,  da te ne bom usmrtil in da te ne bom predal možem,  ki te hočejo ubiti.«</TD>
</TR>
<TR>
<TD >Jeremija je nato Zedekiju rekel: »Izraelov Bog Jehova,  Bog nad vojskami,  pravi: ‚Če se boš predal višjim uradnikom babilonskega kralja,  boš ostal živ in to mesto ne bo požgano. Tebi in tvojemu dvoru bo prizaneseno s smrtjo.</TD>
</TR>
<TR>
<TD >Toda če se ne boš predal višjim uradnikom babilonskega kralja,  bodo Kaldejci dobili to mesto in ga požgali. Tudi ti jim ne boš ubežal.«</TD>
</TR>
<TR>
<TD >Kralj Zedekija je zatem Jeremiju rekel: »Strah me je Judov,  ki so prebežali h Kaldejcem. Če bi me Kaldejci prepustili njim,  bi bili ti mogoče okrutni do mene.«</TD>
</TR>
<TR>
<TD >Toda Jeremija mu je rekel: »Ne bodo te prepustili njim. Prosim te,  ubogaj Jehova,  naredi,  kar ti govorim. Potem se ti ne bo zgodilo nič slabega in boš ostal živ.</TD>
</TR>
<TR>
<TD >Toda če se jim ne boš hotel predati,  se bo zgodilo to,  kar mi je Jehova razkril:</TD>
</TR>
<TR>
<TD >Glej,  vse ženske,  ki so ostale v palači Judovega kralja,  peljejo ven k višjim uradnikom babilonskega kralja. Ženske govorijo:<br>‚Možje,  ki si jim zaupal,  so te zavedli in premagali.<br>Povzročili so,  da so se tvoje noge pogreznile v blato, <br>zdaj pa so se umaknili.</TD>
</TR>
<TR>
<TD >Vse tvoje žene in sinove peljejo ven h Kaldejcem. Ne boš jim ubežal. Babilonski kralj te bo ujel in zaradi tebe bo to mesto požgano.«</TD>
</TR>
<TR>
<TD >Zedekija je zatem Jeremiju rekel: »Z nikomer ne govori o tem,  drugače boš umrl.</TD>
</TR>
<TR>
<TD >Vodilni možje bodo mogoče slišali,  da sem govoril s teboj,  in bodo prišli k tebi ter ti rekli: ‚Povej nam,  prosimo,  kaj si rekel kralju. Ničesar nam ne prikrivaj,  pa te ne bomo usmrtili. Kaj ti je rekel kralj?</TD>
</TR>
<TR>
<TD >Takrat jim odgovori: ‚Kralja sem prosil,  naj me ne pošlje nazaj v Jonatanovo hišo,  ker bi tam umrl.«</TD>
</TR>
<TR>
<TD >Vsi vodilni možje so kasneje prišli k Jeremiju in ga zaslišali. Jeremija jim je povedal,  kar mu je kralj ukazal,  naj jim reče. Potem mu niso nič več rekli,  saj ni nihče slišal,  o čem sta se pogovarjala.</TD>
</TR>
<TR>
<TD >Jeremija je ostal na Stražarskem dvorišču do dneva,  ko je bil Jeruzalem zavzet. Ob zavzetju Jeruzalema je bil še vedno tam.</TD>
</TR>
<TR>
<TD >Jeremija 39. Poglavje</TD>
</TR>
<TR>
<TD >V desetem mesecu devetega leta vladanja Judovega kralja Zedekija je babilonski kralj Nebukadnezar prišel z vso svojo vojsko pred Jeruzalem in ga začel oblegati.</TD>
</TR>
<TR>
<TD >V 11. letu Zedekijevega vladanja,  devetega dne četrtega meseca,  so prebili mestno obzidje.</TD>
</TR>
<TR>
<TD >Vsi višji uradniki babilonskega kralja so vstopili v mesto in se usedli pri Srednjih vratih: samgar Nergalsarezer,  rabsaris Nebusarsehim,  rabmag Nergalsarezer in vsi drugi višji uradniki babilonskega kralja.</TD>
</TR>
<TR>
<TD >Ko pa so jih Judov kralj Zedekija in vsi vojaki zagledali,  so zbežali iz mesta – ponoči so šli skozi kraljev vrt in skozi vrata v dvojnem obzidju,  nato pa naprej proti Arabi.</TD>
</TR>
<TR>
<TD >Toda kaldejska vojska jih je zasledovala in dohitela Zedekija na sušnih ravnicah Jerihe. Zedekija so prijeli in odpeljali k babilonskemu kralju Nebukadnezarju v Riblo v hamatski deželi. Babilonski kralj mu je tam izrekel obsodbo.</TD>
</TR>
<TR>
<TD >Tako so v Ribli na ukaz babilonskega kralja pomorili Zedekijeve sinove,  in to pred njegovimi očmi. Kralj je dal pomoriti tudi vse judovske dostojanstvenike.</TD>
</TR>
<TR>
<TD >Zatem je oslepil Zedekija,  ga vklenil v bakrene okove in odpeljal v Babilon.</TD>
</TR>
<TR>
<TD >Kaldejci so požgali kraljevo palačo in hiše drugih ljudi,  jeruzalemsko obzidje pa razrušili.</TD>
</TR>
<TR>
<TD >Poveljnik straže Nebuzaradan je v pregnanstvo v Babilon odpeljal preostale meščane,  ljudi,  ki so prebežali k njemu,  in še vse druge,  ki so ostali.</TD>
</TR>
<TR>
<TD >Toda nekaj najrevnejših ljudi,  ki niso imeli ničesar,  je pustil v Judovi deželi. Tisti dan jim je dal vinograde in polja za obdelovanje.</TD>
</TR>
<TR>
<TD >Babilonski kralj Nebukadnezar je Nebuzaradanu glede Jeremija ukazal:</TD>
</TR>
<TR>
<TD >»Poišči ga in skrbi zanj. Lepo ravnaj z njim. Ustrezi vsaki njegovi prošnji.«</TD>
</TR>
<TR>
<TD >Tako so poveljnik straže Nebuzaradan,  rabsaris Nebušazban,  rabmag Nergalsarezer in vsi vodilni možje babilonskega kralja poslali ljudi, </TD>
</TR>
<TR>
<TD >da pripeljejo Jeremija s Stražarskega dvorišča. Predali so ga Gedaliju,  ki je bil Ahikamov sin in Šafanov vnuk,  da ga odpelje v svojo hišo. Jeremija je tako živel med ljudstvom.</TD>
</TR>
<TR>
<TD >Ko je bil Jeremija še zaprt na Stražarskem dvorišču,  mu je Jehova naročil:</TD>
</TR>
<TR>
<TD >»Pojdi k Etiopijcu Ebedmelehu in mu reci: ‚Jehova nad vojskami,  Izraelov Bog,  pravi takole: »Glej,  izpolnil bom,  kar sem napovedal za to mesto,  namreč da ga bo doletela nesreča,  ne pa dobro. Tisti dan se bo pred tvojimi očmi to izpolnilo.«</TD>
</TR>
<TR>
<TD >‚Ampak tebe bom tisti dan rešil,  govori Jehova,  ‚in ne boš izročen ljudem,  ki se jih bojiš.</TD>
</TR>
<TR>
<TD >‚Zagotavljam ti,  da bom poskrbel za tvojo rešitev. Ne boš usmrčen z mečem. Rešil si boš življenje,  ker si zaupal vame,  govori Jehova.«</TD>
</TR>
<TR>
<TD >Jeremija 40. Poglavje</TD>
</TR>
<TR>
<TD >Jeremija je od Jehova dobival sporočila tudi po tem,  ko ga je poveljnik straže Nebuzaradan v Rami izpustil na prostost. Jeremija je bil namreč tja pripeljan z okovi na rokah in je bil med vsemi tistimi,  ki so jih iz Jeruzalema in Judovega peljali v pregnanstvo v Babilon.</TD>
</TR>
<TR>
<TD >Poveljnik straže je takrat Jeremija odpeljal stran in mu rekel: »Tvoj Bog Jehova je to nesrečo napovedal tej deželi.</TD>
</TR>
<TR>
<TD >Jehova je poslal nesrečo točno tako,  kot je rekel. Jehova je to naredil,  ker ste grešili proti njemu in ga niste ubogali. Zato vas je to doletelo.</TD>
</TR>
<TR>
<TD >Zdaj ti bom z rok snel okove. Če hočeš z menoj v Babilon,  pridi in bom skrbel zate. Če pa nočeš z menoj v Babilon,  ostani. Glej,  vsa dežela ti je na razpolago. Pojdi,  kamor koli želiš.«</TD>
</TR>
<TR>
<TD >Še preden se je Jeremija odločil vrniti,  mu je Nebuzaradan rekel: »Vrni se h Gedaliju,  Ahikamovemu sinu in Šafanovemu vnuku,  ki ga je babilonski kralj postavil za upravitelja mest na Judovem. Ostani pri njem med ljudstvom ali pa pojdi kam drugam,  če želiš.«<br>Poveljnik straže mu je nato dal nekaj hrane in darilo ter mu pustil oditi.</TD>
</TR>
<TR>
<TD >Jeremija je odšel k Ahikamovemu sinu Gedaliju v Micpo in živel pri njem med ljudstvom,  ki so ga pustili v deželi.</TD>
</TR>
<TR>
<TD >Sčasoma so vsi vojaški poveljniki,  ki so bili s svojimi vojaki na podeželju,  izvedeli,  da je babilonski kralj za upravitelja dežele postavil Ahikamovega sina Gedalija in da mu je dal oblast nad tistimi revnimi prebivalci,  ki niso bili odpeljani v pregnanstvo v Babilon,  nad moškimi,  ženskami in otroki.</TD>
</TR>
<TR>
<TD >Zato so šli s svojimi vojaki h Gedaliju v Micpo. Ti poveljniki so bili Netanjajev sin Izmael,  Kareahova sinova Johanan in Jonatan,  Tanhumetov sin Seraja,  sinovi Netofčana Efaja in Jaazanja,  sin nekega Maahčana.</TD>
</TR>
<TR>
<TD >Gedalija,  ki je bil Ahikamov sin in Šafanov vnuk,  je njim in njihovim vojakom prisegel: »Ne bojte se služiti Kaldejcem! Če boste ostali v deželi in služili babilonskemu kralju,  vam bo šlo dobro.</TD>
</TR>
<TR>
<TD >Jaz bom ostal v Micpi,  da vas bom zastopal pred Kaldejci,  ki bodo prihajali k nam. Vi pa pridelujte vino,  poletno sadje in olje. Spravljajte to v posode za shranjevanje in ostanite v mestih,  ki ste jih zasedli.«</TD>
</TR>
<TR>
<TD >Tudi vsi Judje,  ki so bili v Moabu,  Amonu,  Edomu in v drugih deželah,  so izvedeli,  da je babilonski kralj pustil nekaterim ostati na Judovem in da jim je za upravitelja postavil Gedalija,  Ahikamovega sina in Šafanovega vnuka.</TD>
</TR>
<TR>
<TD >Tako so se vsi Judje začeli vračati iz krajev,  kamor so se razkropili. Ko so prišli v Judovo deželo,  so šli h Gedaliju v Micpo. Pridelali so zelo veliko vina in poletnega sadja.</TD>
</TR>
<TR>
<TD >Kareahov sin Johanan in vsi drugi vojaški poveljniki,  ki so bili na podeželju,  so prišli h Gedaliju v Micpo.</TD>
</TR>
<TR>
<TD >Rekli so mu: »Ali veš,  da je amonski kralj Baalis poslal Netanjajevega sina Izmaela,  da te ubije?« Toda Ahikamov sin Gedalija jim ni verjel.</TD>
</TR>
<TR>
<TD >Kareahov sin Johanan je zatem Gedaliju v Micpi na skrivaj rekel: »Šel bom ubit Netanjajevega sina Izmaela in nihče ne bo za to izvedel. Zakaj naj bi mu pustili,  da te ubije? Če bi te ubil,  bi se vse Judovo ljudstvo,  ki se je zbralo pri tebi,  razkropilo in bi izginilo še tistih nekaj Judov,  ki so ostali.«</TD>
</TR>
<TR>
<TD >Toda Ahikamov sin Gedalija je Kareahovemu sinu Johananu rekel: »Ne naredi tega,  ker to,  kar govoriš glede Izmaela,  ni res.«</TD>
</TR>
<TR>
<TD >Jeremija 41. Poglavje</TD>
</TR>
<TR>
<TD >V sedmem mesecu je Izmael,  ki je bil Netanjajev sin in Elišamajev vnuk ter iz kraljevega rodu in eden od kraljevih vodilnih mož,  prišel z desetimi vojaki k Ahikamovemu sinu Gedaliju v Micpo. Medtem ko so v Micpi skupaj jedli, </TD>
</TR>
<TR>
<TD >je Netanjajev sin Izmael z desetimi vojaki,  ki so prišli z njim,  vstal in z mečem ubil Gedalija,  ki je bil Ahikamov sin in Šafanov vnuk. Tako je usmrtil človeka,  ki ga je babilonski kralj postavil za upravitelja dežele.</TD>
</TR>
<TR>
<TD >Poleg tega je v Micpi pobil vse Jude,  ki so bili pri Gedaliju,  in kaldejske vojake,  ki so bili tam.</TD>
</TR>
<TR>
<TD >Dan po Gedalijevem umoru,  ko še nihče ni vedel za to, </TD>
</TR>
<TR>
<TD >je iz Sihema,  Šila in Samarije prihajalo 80 moških z obrito brado,  raztrganimi oblačili in zarezami po telesu. S seboj so imeli žitne daritve in kadilno smolo,  da bi jih nesli v Jehovovo hišo.</TD>
</TR>
<TR>
<TD >Netanjajev sin Izmael jim je šel naproti iz Micpe in med potjo jokal. Ko jih je srečal,  jim je rekel: »Pridite k Ahikamovemu sinu Gedaliju.«</TD>
</TR>
<TR>
<TD >Toda ko so prišli v mesto,  jih je s svojimi vojaki pobil in vrgel v vodni zbiralnik.</TD>
</TR>
<TR>
<TD >Deset od teh moških pa je Izmaelu takrat reklo: »Ne ubij nas! Na polju imamo skrite zaloge pšenice,  ječmena,  olja in medu!« Zato jim je prizanesel in jih ni usmrtil skupaj z drugimi.</TD>
</TR>
<TR>
<TD >Vsa trupla moških,  ki jih je pobil,  je vrgel v velik vodni zbiralnik. To je bil tisti zbiralnik,  ki ga je naredil kralj Asa med vojno z Izraelovim kraljem Bašajem. In ta zbiralnik je Netanjajev sin Izmael napolnil s trupli pobitih moških.</TD>
</TR>
<TR>
<TD >Izmael je zajel ves preostanek ljudstva v Micpi,  med drugim tudi kraljeve hčere in še vse druge v Micpi,  ki jih je poveljnik straže Nebuzaradan zaupal Ahikamovemu sinu Gedaliju. Netanjajev sin Izmael se je s temi ujetniki odpravil na pot k Amoncem.</TD>
</TR>
<TR>
<TD >Ko so Kareahov sin Johanan in vsi drugi vojaški poveljniki,  ki so bili z njim,  izvedeli,  kaj zlobnega je naredil Netanjajev sin Izmael, </TD>
</TR>
<TR>
<TD >so se z vsemi vojaki odpravili v boj proti njemu. Našli so ga ob veliki vodi v Gibeonu.</TD>
</TR>
<TR>
<TD >Ko so ujetniki,  ki jih je Izmael odpeljal s seboj,  zagledali Kareahovega sina Johanana in vse druge vojaške poveljnike,  ki so bili z njim,  so se razveselili.</TD>
</TR>
<TR>
<TD >Vsi,  ki jih je Izmael zajel v Micpi,  so se obrnili in se vrnili s Kareahovim sinom Johananom.</TD>
</TR>
<TR>
<TD >Netanjajev sin Izmael pa je z osmimi vojaki zbežal pred Johananom in šel k Amoncem.</TD>
</TR>
<TR>
<TD >Kareahov sin Johanan in vsi drugi vojaški poveljniki,  ki so bili z njim,  so iz Gibeona odpeljali s seboj preostanek ljudstva – iz rok Netanjajevega sina Izmaela so rešili vse,  ki jih je zajel v Micpi,  potem ko je ubil Ahikamovega sina Gedalija. Odpeljali so moške,  vojake,  ženske,  otroke in dvorjane.</TD>
</TR>
<TR>
<TD >Med potjo so se ustavili v Kimhamovem prenočišču blizu Betlehema. Namenjeni so bili v Egipt, </TD>
</TR>
<TR>
<TD >ker so bežali pred Kaldejci. Bali so se jih namreč,  ker je Netanjajev sin Izmael ubil Ahikamovega sina Gedalija,  ki ga je babilonski kralj postavil za upravitelja dežele.</TD>
</TR>
<TR>
<TD >Jeremija 42. Poglavje</TD>
</TR>
<TR>
<TD >Vsi vojaški poveljniki,  tudi Kareahov sin Johanan in Hošajajev sin Jaazanja,  so potem skupaj z vsemi drugimi ljudmi,  od preprostih do pomembnih ljudi,  pristopili</TD>
</TR>
<TR>
<TD >k preroku Jeremiju in mu rekli: »Prosimo,  prisluhni naši prošnji! Moli k svojemu Bogu Jehovu za nas in za vse,  ki so ostali,  ker nas je od mnogih ostalo le malo,  kot lahko sam vidiš.</TD>
</TR>
<TR>
<TD >Naj nam tvoj Bog Jehova pove,  po kateri poti naj gremo in kaj naj naredimo.«</TD>
</TR>
<TR>
<TD >Prerok Jeremija jim je odgovoril: »Prav,  molil bom k Jehovu,  vašemu Bogu,  kot ste prosili. Povedal vam bom vse,  kar vam bo Jehova odgovoril. Ničesar vam ne bom zamolčal.«</TD>
</TR>
<TR>
<TD >Oni pa so mu rekli: »Naj Jehova kot resnična in zanesljiva priča ukrepa proti nam,  če ne bomo naredili točno tako,  kot nam bo tvoj Bog Jehova naročil po tebi.</TD>
</TR>
<TR>
<TD >Naj nam bo odgovor všeč ali ne,  bomo ubogali to,  kar nam bo sporočil naš Bog Jehova,  h kateremu te pošiljamo. Tako nam bo šlo dobro,  ker bomo ubogali našega Boga Jehova.«</TD>
</TR>
<TR>
<TD >Čez deset dni je Jeremija dobil sporočilo od Jehova.</TD>
</TR>
<TR>
<TD >Zato je sklical Kareahovega sina Johanana,  vse druge vojaške poveljnike,  ki so bili z njim,  in vse ostale ljudi,  od preprostih do pomembnih.</TD>
</TR>
<TR>
<TD >Rekel jim je: »Izraelov Bog Jehova,  h kateremu ste me poslali s svojo prošnjo,  pravi:</TD>
</TR>
<TR>
<TD >‚Če boste ostali v tej deželi,  vas bom gradil,  ne pa podiral,  sadil vas bom,  ne pa ruval,  saj mi bo žal zaradi nesreče,  ki sem jo poslal nad vas.</TD>
</TR>
<TR>
<TD >Naj vas ne bo strah babilonskega kralja,  pred katerim trepetate.<br>‚Ne bojte se ga,  govori Jehova,  ‚ker sem jaz z vami,  da vas rešim in osvobodim iz njegovih rok.</TD>
</TR>
<TR>
<TD >Usmilil se vas bom,  zato vam bo on izkazal usmiljenje in vas poslal nazaj v vašo deželo.</TD>
</TR>
<TR>
<TD >Če pa boste rekli »Ne,  ne bomo ostali v tej deželi!« – če torej ne boste ubogali mene,  svojega Boga Jehova, </TD>
</TR>
<TR>
<TD >in boste rekli »Ne,  šli bomo v egiptovsko deželo,  kjer ne bomo videli vojne,  ne bomo slišali glasu roga in ne bomo lačni kruha,  in tam bomo živeli« –</TD>
</TR>
<TR>
<TD >potem poslušajte,  vi,  ki ste ostali na Judovem,  kaj vam jaz,  Jehova,  sporočam. Jaz,  Jehova nad vojskami,  Izraelov Bog,  pravim: »Če ste trdno odločeni iti v Egipt in če boste šli tja živet, </TD>
</TR>
<TR>
<TD >vas bo meč,  ki se ga bojite,  tam dohitel in lakota,  katere vas je strah,  bo šla tja za vami in tam boste umrli.</TD>
</TR>
<TR>
<TD >Vsi,  ki so odločeni,  da gredo živet v Egipt,  bodo umrli od meča,  lakote in kuge. Nihče ne bo preživel ali ubežal nesreči,  ki jo bom poslal nad njih.«</TD>
</TR>
<TR>
<TD >Jehova nad vojskami,  Izraelov Bog,  namreč pravi: ‚Tako kot sem izlil svojo jezo in bes na prebivalce Jeruzalema,  tako bom izlil svoj bes na vas,  če boste šli v Egipt. Ljudje vas bodo omenjali v prekletstvih in kletvah,  ob pogledu na vas se bodo zgrozili in sramotili vas bodo. Nikoli več ne boste videli te dežele.</TD>
</TR>
<TR>
<TD >Vi,  ki ste ostali na Judovem,  Jehova vam pravi,  da ne hodite v Egipt. Vedite,  da sem vas danes posvaril, </TD>
</TR>
<TR>
<TD >da boste zaradi svojega greha izgubili življenje. Poslali ste me namreč k svojemu Bogu Jehovu in mi rekli: ‚Moli k našemu Bogu Jehovu za nas in nam povej vse,  kar bo naš Bog Jehova rekel,  pa bomo to naredili.</TD>
</TR>
<TR>
<TD >Danes sem vam sporočil njegov odgovor. Toda vi ne boste ubogali svojega Boga Jehova,  ne boste naredili nič od tega,  kar mi je naročil,  naj vam povem.</TD>
</TR>
<TR>
<TD >Zato bodite prepričani,  da boste v deželi,  v katero želite iti živet,  umrli od meča,  lakote in kuge.«</TD>
</TR>
<TR>
<TD >Jeremija 43. Poglavje</TD>
</TR>
<TR>
<TD >Ko je Jeremija ljudem sporočil vse,  kar je njihov Bog Jehova rekel,  čisto vse,  kar mu je njihov Bog Jehova naročil,  naj jim pove, </TD>
</TR>
<TR>
<TD >so mu Hošajajev sin Azarija,  Kareahov sin Johanan in vsi predrzneži rekli: »To,  kar govoriš,  je laž! Naš Bog Jehova te že ni poslal,  da bi nam sporočil: ‚Ne hodite v Egipt,  da bi tam živeli.</TD>
</TR>
<TR>
<TD >Nerijajev sin Baruh te je naščuval proti nam,  zato da bi prišli v roke Kaldejcem in bi nas ti usmrtili ali pa odpeljali v pregnanstvo v Babilon.«</TD>
</TR>
<TR>
<TD >Kareahov sin Johanan,  vsi drugi vojaški poveljniki in vsi ostali ljudje niso ubogali Jehova,  ki jim je naročil,  naj ostanejo v Judovi deželi.</TD>
</TR>
<TR>
<TD >Tako so Kareahov sin Johanan in vsi drugi vojaški poveljniki odpeljali vse tiste Jude,  ki so se iz vseh narodov,  med katere so bili razkropljeni,  vrnili živet v Judovo deželo.</TD>
</TR>
<TR>
<TD >Odpeljali so moške,  ženske,  otroke,  kraljeve hčere in vse,  ki jih je poveljnik straže Nebuzaradan pustil pri Gedaliju,  Ahikamovem sinu in Šafanovem vnuku,  med drugim tudi preroka Jeremija in Nerijajevega sina Baruha.</TD>
</TR>
<TR>
<TD >Šli so v egiptovsko deželo,  ker niso ubogali Jehova. Prišli so do Tahpanhesa.</TD>
</TR>
<TR>
<TD >V Tahpanhesu je Jehova Jeremiju naročil:</TD>
</TR>
<TR>
<TD >»Vpričo Judov vzemi v roke velike kamne in jih vstavi v opečnat tlak,  ki je pri vhodu v faraonovo palačo v Tahpanhesu,  nato pa jih zakrij z malto.</TD>
</TR>
<TR>
<TD >Zatem Judom reci: ‚Jehova nad vojskami,  Izraelov Bog,  pravi takole: »Poslal bom po babilonskega kralja Nebukadnezarja,  svojega služabnika. Njegov prestol bom postavil točno nad te kamne,  ki sem jih skril,  in on bo nad njimi razpel svoj kraljevski šotor.</TD>
</TR>
<TR>
<TD >Prišel bo in napadel egiptovsko deželo. Nekateri bodo umrli od smrtonosne kuge,  nekateri bodo šli v ujetništvo in nekateri bodo umrli od meča.</TD>
</TR>
<TR>
<TD >V templjih egiptovskih bogov bom zanetil ogenj. Babilonski kralj bo templje požgal in bogove odpeljal v ujetništvo. Ogrnil se bo z egiptovsko deželo,  tako kot se pastir ogrne s svojim oblačilom. Od tam bo odšel brez praske.</TD>
</TR>
<TR>
<TD >Stebre v Bet Šemešu v egiptovski deželi bo razbil in templje egiptovskih bogov bo požgal z ognjem.««</TD>
</TR>
<TR>
<TD >Jeremija 44. Poglavje</TD>
</TR>
<TR>
<TD >Jeremija je vsem Judom,  ki so takrat živeli v egiptovski deželi,  vsem,  ki so živeli v Migdolu,  Tahpanhesu,  Nofu in deželi Patros,  sporočil:</TD>
</TR>
<TR>
<TD >»Jehova nad vojskami,  Izraelov Bog,  govori takole: ‚Videli ste vso nesrečo,  ki sem jo poslal nad Jeruzalem in nad vsa mesta na Judovem. Danes so razrušena in nenaseljena.</TD>
</TR>
<TR>
<TD >To se je zgodilo zaradi vašega zlobnega ravnanja,  s katerim ste me žalili – drugim bogovom,  ki jih prej niste poznali ne vi ne vaši predniki,  ste darovali žrtve in jim služili.</TD>
</TR>
<TR>
<TD >Jaz sem vam pošiljal vse svoje služabnike preroke,  in to vedno znova,  da so govorili: »Prosim,  ne počenjajte teh gnusnih reči,  ki jih sovražim!«</TD>
</TR>
<TR>
<TD >Vendar vi niste poslušali,  niste prisluhnili. Niste nehali ravnati zlobno in ste še naprej darovali žrtve drugim bogovom.</TD>
</TR>
<TR>
<TD >Zato sta se moj bes in moja jeza izlila in razplamtela po mestih na Judovem in jeruzalemskih ulicah. Vsi ti kraji so se spremenili v ruševine in pustinjo,  kar se lahko vidi še danes.</TD>
</TR>
<TR>
<TD >Zdaj pa Izraelov Bog Jehova,  Bog nad vojskami,  pravi: ‚Zakaj si hočete nakopati veliko nesrečo? Ta bo vsem,  ki so prišli z Judovega,  moškim,  ženskam,  otrokom in dojenčkom,  prinesla smrt in nihče ne bo ostal.</TD>
</TR>
<TR>
<TD >Zakaj me žalite s tem,  da v egiptovski deželi,  v katero ste šli živet,  žrtvujete drugim bogovom? Umrli boste in vsi narodi na zemlji vas bodo omenjali v prekletstvih in vas sramotili.</TD>
</TR>
<TR>
<TD >Ali ste pozabili hudobna dejanja svojih prednikov,  hudobna dejanja Judovih kraljev in njihovih žen pa tudi svoja hudobna dejanja in hudobna dejanja svojih žen? Ali ste pozabili vso hudobijo,  ki se je počenjala po Judovi deželi in jeruzalemskih ulicah?</TD>
</TR>
<TR>
<TD >Vse do danes se niste ponižali,  niste pokazali,  da imate strahospoštovanje do mene,  niste se ravnali po mojih zakonih in po mojih odredbah,  ki sem jih dal vam in vašim prednikom.</TD>
</TR>
<TR>
<TD >Zato Jehova nad vojskami,  Izraelov Bog,  govori: ‚Odločen sem nad vas pripeljati nesrečo in uničiti vse Judovo ljudstvo.</TD>
</TR>
<TR>
<TD >Poskrbel bom,  da bodo Judje,  ki so ostali in so se odločili,  da gredo živet v Egipt,  v egiptovski deželi tudi umrli. Pokosila jih bosta meč in lakota. Vsi,  brez izjeme,  bodo umrli od meča in lakote. Ljudje jih bodo omenjali v prekletstvih in kletvah,  ob pogledu na njih se bodo zgrozili in sramotili jih bodo.</TD>
</TR>
<TR>
<TD >Tiste,  ki živijo v egiptovski deželi,  bom kaznoval,  tako kot sem kaznoval Jeruzalem – z mečem,  lakoto in kugo.</TD>
</TR>
<TR>
<TD >Nihče od Judov,  ki so šli živet v Egipt,  ne bo ušel ne preživel,  da bi se vrnil v Judovo deželo. Hrepeneli bodo po tem,  da bi se vrnili in živeli tam,  ampak razen nekaj ubežnikov se ne bo vrnil nihče.«</TD>
</TR>
<TR>
<TD >Vsi možje,  ki so vedeli,  da so njihove žene žrtvovale drugim bogovom,  in vse žene,  ki so stale tam – vseh skupaj jih je bilo veliko – in vsi Judje,  ki so živeli v egiptovski deželi,  v Patrosu,  so odgovorili Jeremiju:</TD>
</TR>
<TR>
<TD >»Ne bomo ubogali tega,  kar si nam govoril v Jehovovem imenu.</TD>
</TR>
<TR>
<TD >Delali bomo tako,  kot smo rekli. Darovali bomo žrtve Nebeški kraljici in ji izlivali pitne daritve,  tako kot smo to počeli mi,  naši predniki,  naši kralji in naši vodilni možje po mestih na Judovem in jeruzalemskih ulicah. Takrat smo imeli dovolj hrane in nam je šlo dobro,  takrat nismo doživeli nobene nesreče.</TD>
</TR>
<TR>
<TD >Odkar pa smo nehali darovati žrtve Nebeški kraljici in ji izlivati pitne daritve,  nam primanjkuje vsega in umiramo od meča in lakote.«</TD>
</TR>
<TR>
<TD >Ženske so dodale: »In ko smo Nebeški kraljici darovale žrtve in ji izlivale pitne daritve,  ko smo delale žrtvene kolače z njeno podobo in ji izlivale pitne daritve,  ali smo to delale brez dovoljenja svojih mož?«</TD>
</TR>
<TR>
<TD >Jeremija je nato vsem ljudem,  namreč možem,  njihovim ženam in drugim,  ki so govorili z njim,  rekel:</TD>
</TR>
<TR>
<TD >»Vi,  vaši predniki,  vaši kralji,  vaši vodilni možje in vaše ljudstvo ste darovali žrtve po mestih na Judovem in jeruzalemskih ulicah. Jehova si je to zapomnil,  tega ni pozabil.</TD>
</TR>
<TR>
<TD >Na koncu Jehova ni mogel več prenašati vašega zlobnega ravnanja in nagnusnih dejanj,  zato se je z vašo deželo zgodilo to,  kar se vidi še danes – spremenila se je v nenaseljeno pustinjo in grozljiv prizor in se omenja v prekletstvih.</TD>
</TR>
<TR>
<TD >Ta nesreča,  ki jo doživljate danes,  vas je doletela,  ker ste darovali te žrtve in grešili proti Jehovu – Jehova niste ubogali in niste živeli po njegovih zakonih,  niste upoštevali njegovih odredb in opominov.«</TD>
</TR>
<TR>
<TD >Jeremija je zatem vsemu ljudstvu,  tudi ženskam,  rekel: »Vsi vi Judje,  ki ste v egiptovski deželi,  poslušajte,  kaj vam Jehova govori.</TD>
</TR>
<TR>
<TD >Jehova nad vojskami,  Izraelov Bog,  pravi takole: ‚Vi in vaše žene ste to,  kar ste govorili,  tudi naredili. Govorili ste namreč: »Zaobljubili smo se,  da bomo darovali žrtve Nebeški kraljici in ji izlivali pitne daritve,  in to zaobljubo bomo tudi izpolnili.« Ve žene,  to,  kar ste se zaobljubile,  boste tudi naredile,  svoje zaobljube boste izpolnile.</TD>
</TR>
<TR>
<TD >Zato vsi vi Judje,  ki živite v egiptovski deželi,  prisluhnite,  kaj vam Jehova govori: ‚Jaz,  Jehova,  pravim: »Pri svojem velikem imenu prisegam,  da po vsej egiptovski deželi ne bo niti enega Juda,  ki bi omenjal moje ime z besedami: ‚Prisegam pri Vrhovnem gospodu Jehovu,  živem Bogu!</TD>
</TR>
<TR>
<TD >Poskrbel bom,  da jih bo doletela nesreča,  ne pa dobro. Vsi Judje v egiptovski deželi bodo drug za drugim umirali od meča in lakote,  dokler jih ne bo več.</TD>
</TR>
<TR>
<TD >Samo peščica bo ubežala meču in se iz Egipta vrnila v Judovo deželo. Takrat bodo vsi Judje,  ki so prišli živet v Egipt,  vedeli,  čigave besede so se izpolnile: moje ali njihove.««</TD>
</TR>
<TR>
<TD >»‚Dal vam bom znamenje,  govorim jaz,  Jehova,  ‚s katerim vam bom pokazal,  da vas bom kaznoval na tem kraju,  in tako boste vedeli,  da se bodo moje besede glede napovedane nesreče zagotovo izpolnile.</TD>
</TR>
<TR>
<TD >Jaz,  Jehova,  pravim takole: »Faraona Hofraja,  egiptovskega kralja,  bom izročil v roke njegovim sovražnikom in v roke tistim,  ki ga hočejo ubiti,  tako kot sem Judovega kralja Zedekija izročil v roke babilonskemu kralju Nebukadnezarju,  ki je bil njegov sovražnik in ga je hotel ubiti.««</TD>
</TR>
<TR>
<TD >Jeremija 45. Poglavje</TD>
</TR>
<TR>
<TD >Ko je Nerijajev sin Baruh v četrtem letu vladanja Judovega kralja Jojakima,  Josijevega sina,  po Jeremijevem nareku zapisoval v zvitek vse te besede,  mu je prerok Jeremija povedal naslednje:</TD>
</TR>
<TR>
<TD >»Baruh,  Izraelov Bog Jehova ima zate naslednje sporočilo:</TD>
</TR>
<TR>
<TD >‚Rekel si: »Gorje meni,  ker je Jehova bolečini,  ki jo čutim,  dodal še globoko žalost! Izčrpan sem od lastnega vzdihovanja,  ne najdem počitka.«</TD>
</TR>
<TR>
<TD >Bog mi je naročil,  naj ti rečem: ‚Jehova govori: »Glej,  to,  kar sem zgradil,  bom porušil in to,  kar sem zasadil,  bom izruval; to bom naredil po vsej deželi.</TD>
</TR>
<TR>
<TD >Ti pa iščeš zase velike reči. Nehaj jih iskati!«<br>‚Nad vse ljudi bom namreč kmalu poslal nesrečo,  pravi Jehova,  ‚tebe pa bom ohranil pri življenju,  kamor koli boš že šel.«</TD>
</TR>
<TR>
<TD >Jeremija 46. Poglavje</TD>
</TR>
<TR>
<TD >Prerok Jeremija je od Jehova dobil sporočilo glede narodov.</TD>
</TR>
<TR>
<TD >To je sporočilo glede Egipta,  glede vojske faraona Neha,  egiptovskega kralja,  ki ga je babilonski kralj Nebukadnezar premagal pri Karkemišu ob reki Evfrat v četrtem letu vladanja Judovega kralja Jojakima,  Josijevega sina:</TD>
</TR>
<TR>
<TD >»Pripravite majhne in velike ščite<br>in odkorakajte v bitko!</TD>
</TR>
<TR>
<TD >Konjeniki,  vprezite konje in se povzpnite nanje!<br>Razporedite se na svoje bojne položaje in si nataknite čelade!<br>Zloščite sulice in si nadenite oklepe!</TD>
</TR>
<TR>
<TD >‚Zakaj jih zdaj vidim prestrašene?<br>Umikajo se,  njihovi bojevniki so poraženi.<br>V paniki bežijo,  njihovi bojevniki se ne obračajo.<br>Vsepovsod vlada velik strah,  govori Jehova.</TD>
</TR>
<TR>
<TD >‚Hitri ne morejo pobegniti,  bojevniki ne morejo ubežati.<br>Na severu,  ob bregu reke Evfrat, <br>se spotikajo in padajo.</TD>
</TR>
<TR>
<TD >Kdo se vzdiguje kakor Nil, <br>kakor narasle reke?</TD>
</TR>
<TR>
<TD >Egipt se vzdiguje prav kakor Nil, <br>kakor narasle reke.<br>Govori: ‚Vzdignil se bom in prekril zemljo.<br>Uničil bom mesto in njegove prebivalce.</TD>
</TR>
<TR>
<TD >Naprej,  konji!<br>Dirjajte,  vozovi!<br>Naj zakorakajo bojevniki:<br>Kušijevci in Putejci,  ki nosijo ščite, <br>in Ludejci,  ki nosijo in napenjajo loke.</TD>
</TR>
<TR>
<TD >To je dan Vrhovnega gospoda,  Jehova nad vojskami,  dan maščevanja,  dan,  ko se bo maščeval nad svojimi nasprotniki. Meč bo goltal in se nasitil,  napil se bo njihove krvi,  ker Vrhovni gospod,  Jehova nad vojskami,  pripravlja žrtvovanje v severni deželi ob reki Evfrat.</TD>
</TR>
<TR>
<TD >O devica,  egiptovska hči, <br>pojdi gor v Gilead po balzam!<br>Zaman si poskusila mnogo zdravil, <br>saj ni zdravila,  ki bi ti pomagalo.</TD>
</TR>
<TR>
<TD >Narodi so izvedeli za tvojo sramoto, <br>tvoje vpitje je napolnilo deželo.<br>Bojevnik se spotakne ob bojevnika<br>in oba skupaj padeta.«</TD>
</TR>
<TR>
<TD >To je sporočilo,  ki ga je prerok Jeremija dobil od Jehova glede prihoda babilonskega kralja Nebukadnezarja,  ki bo porazil egiptovsko deželo:</TD>
</TR>
<TR>
<TD >»Oznanite v Egiptu,  razglasite v Migdolu.<br>Razglasite v Nofu in Tahpanhesu.<br>Recite: ‚Razporedite se na svoje bojne položaje in se pripravite, <br>ker bo meč pogoltnil ljudi povsod okrog vas.</TD>
</TR>
<TR>
<TD >Zakaj je vaše junake odneslo?<br>Niso se obdržali na nogah, <br>ker jih je Jehova podrl.</TD>
</TR>
<TR>
<TD >Veliko se jih spotika in pada.<br>Drug drugemu govorijo:<br>»Vstanimo! Zbežimo zaradi krutega meča, <br>vrnimo se k svojemu ljudstvu in v svojo domovino!«</TD>
</TR>
<TR>
<TD >Tam govorijo:<br>‚Faraon,  egiptovski kralj,  veliko govori,  nič pa ne naredi.<br>Iz rok je izpustil priložnost.</TD>
</TR>
<TR>
<TD >‚Prisegam pri samem sebi,  govori Kralj,  ki mu je ime Jehova nad vojskami, <br>‚ko bo prišel,  bo takšen kakor Tabor med gorami<br>in kakor Karmel ob morju.</TD>
</TR>
<TR>
<TD >O prebivalci Egipta, <br>pripravite si prtljago za pregnanstvo!<br>Nof bo namreč postal grozljiv prizor, <br>požgan bo in ostal bo brez prebivalcev.</TD>
</TR>
<TR>
<TD >Egipt je kakor lepa telica, <br>toda s severa jo bodo napadli obadi.</TD>
</TR>
<TR>
<TD >Njegovi najeti vojaki pa so kakor rejena teleta.<br>Toda tudi oni so se obrnili in skupaj zbežali.<br>Niso se mogli braniti, <br>saj je prišel dan njihove nesreče, <br>čas,  da se obračuna z njimi.</TD>
</TR>
<TR>
<TD >‚Njegov zvok je kakor zvok kače,  ki se plazi stran, <br>saj se mu približujejo z veliko silo,  prihajajo s sekirami<br>kakor tisti,  ki sekajo drevesa.</TD>
</TR>
<TR>
<TD >Njegov gozd bodo posekali,  govori Jehova,  ‚čeprav se zdi neprehoden.<br>Več jih je kot kobilic,  ne da se jih prešteti.</TD>
</TR>
<TR>
<TD >Prebivalci Egipta bodo osramočeni.<br>Izročeni bodo severnemu ljudstvu.</TD>
</TR>
<TR>
<TD >Jehova nad vojskami,  Izraelov Bog,  pravi: ‚Ukrepal bom proti Amonu iz Noja,  proti faraonu,  proti Egiptu,  proti egiptovskim bogovom in kraljem – da,  proti faraonu in vsem,  ki se zanašajo nanj.</TD>
</TR>
<TR>
<TD >‚Izročil jih bom v roke tistim,  ki jih hočejo ubiti,  v roke babilonskemu kralju Nebukadnezarju in v roke njegovim vojaškim uradnikom. Pozneje pa bo Egipt naseljen tako kot v preteklosti,  govori Jehova.</TD>
</TR>
<TR>
<TD >‚Ti pa,  moj služabnik Jakob,  ne boj se, <br>o Izrael,  naj te ne bo strah.<br>Jaz te bom namreč rešil iz daljne dežele, <br>tvoje potomce bom rešil iz dežele njihovega ujetništva.<br>Jakob se bo vrnil,  živel bo mirno in brez vznemirjanja, <br>nihče mu ne bo vlival strahu.</TD>
</TR>
<TR>
<TD >Zato se ne boj,  moj služabnik Jakob,  govori Jehova,  ‚ker sem jaz s teboj.<br>Vse narode,  med katere sem te razkropil,  bom uničil, <br>tebe pa ne bom uničil.<br>Vendar te ne bom pustil nekaznovanega, <br>primerno te bom discipliniral.«</TD>
</TR>
<TR>
<TD >Jeremija 47. Poglavje</TD>
</TR>
<TR>
<TD >Preden je faraon porazil Gazo,  je prerok Jeremija od Jehova dobil sporočilo glede Filistejcev.</TD>
</TR>
<TR>
<TD >Jehova je rekel:<br>»Glej,  vode prihajajo s severa.<br>Narasle bodo v poplavljajočo reko.<br>Preplavile bodo deželo in vse,  kar je v njej, <br>mesto in njegove prebivalce.<br>Ljudje bodo vpili, <br>vsi prebivalci dežele bodo žalovali.</TD>
</TR>
<TR>
<TD >Ob topotanju sovražnikovih žrebcev, <br>ob ropotanju njegovih bojnih vozov<br>in drdranju koles<br>bo očetom pogum splahnel, <br>zato se sploh ne bodo obrnili,  da bi pomagali svojim sinovom.</TD>
</TR>
<TR>
<TD >Prihaja namreč dan,  ko bodo uničeni vsi Filistejci, <br>ko bodo iztrebljeni vsi preostali zavezniki Tira in Sidona.<br>Jaz,  Jehova,  bom namreč uničil Filistejce, <br>ki so ostali z otoka Kaftorja.</TD>
</TR>
<TR>
<TD >Gaza bo postala gola.<br>Aškelon bo utišan.<br>Kako dolgo si boste vi,  ki ste ostali na njuni ravnini, <br>delali zareze v telo?</TD>
</TR>
<TR>
<TD >O,  Jehovov meč!<br>Kdaj se boš ustavil?<br>Vrni se na svoje mesto.<br>Obmiruj in utihni.</TD>
</TR>
<TR>
<TD >Le kako naj se ustavi, <br>ko pa sem jaz,  Jehova,  izdal ukaz?<br>Jaz sem ga poslal, <br>naj napade Aškelon in morsko obalo.«</TD>
</TR>
<TR>
<TD >Jeremija 48. Poglavje</TD>
</TR>
<TR>
<TD >To je sporočilo od Jehova nad vojskami,  Izraelovega Boga,  za Moabce:<br>»Gorje Neboju,  ker je uničen!<br>Kirjatajim je osramočen in zavzet.<br>Varno zatočišče je osramočeno in razrušeno.</TD>
</TR>
<TR>
<TD >Moaba nihče več ne hvali.<br>V Hešbonu sovražniki načrtujejo njegov propad.<br>Govorijo: ‚Pridite,  uničimo ta narod!<br>Tudi ti,  Madmen,  molči, <br>saj te zasleduje meč.</TD>
</TR>
<TR>
<TD >Iz Horonajima je slišati vpitje, <br>uničevanje in veliko razrušenje.</TD>
</TR>
<TR>
<TD >Moab je porušen.<br>Njegovi otroci vpijejo.</TD>
</TR>
<TR>
<TD >Ljudje med vzpenjanjem proti Luhitu neprestano jokajo.<br>In ko se spuščajo s Horonajima,  slišijo vpitje trpečih zaradi katastrofe.</TD>
</TR>
<TR>
<TD >Bežite,  rešite si življenje!<br>Postanite kakor brinovo drevo v pustinji!</TD>
</TR>
<TR>
<TD >O Moab,  ker se zanašaš na svoja dela in na svoje zaklade, <br>boš tudi ti zavzet.<br>Kemoš bo odšel v pregnanstvo<br>skupaj z duhovniki in poglavarji,  ki mu služijo.</TD>
</TR>
<TR>
<TD >Uničevalec bo prišel v vsako mesto, <br>nobeno ne bo ubežalo.<br>Dolina bo uničena, <br>ravnina bo opustošena,  tako kot je rekel Jehova.</TD>
</TR>
<TR>
<TD >Postavite kažipot Moabu, <br>saj bodo ljudje bežali,  ko se bodo njegova mesta rušila.<br>Njegova mesta bodo postala grozljiv prizor, <br>ostala bodo brez prebivalcev.</TD>
</TR>
<TR>
<TD >Preklet naj bo tisti,  ki malomarno izpolnjuje nalogo od Jehova!<br>Preklet naj bo tisti,  ki zadržuje svoj meč,  da ne preliva krvi!</TD>
</TR>
<TR>
<TD >Moabcev vse od njihove mladosti nihče ne vznemirja, <br>so kakor vino,  ki leži na svojih drožeh.<br>Niso jih pretakali iz posode v posodo, <br>nikoli niso šli v pregnanstvo.<br>Zato se njihov okus ni izboljšal, <br>njihov vonj se ni spremenil.</TD>
</TR>
<TR>
<TD >‚Zato prihajajo dnevi,  govori Jehova,  ‚ko bom poslal može,  da jih izlijejo kakor vino. Izlili jih bodo,  izpraznili njihove posode in razbili njihove velike vrče.</TD>
</TR>
<TR>
<TD >Moabci se bodo sramovali Kemoša,  tako kot se Izraelci sramujejo Betela,  na katerega so se zanašali.</TD>
</TR>
<TR>
<TD >Kako si drznete govoriti »Mi smo junaški bojevniki,  pripravljeni za bitko«?</TD>
</TR>
<TR>
<TD >‚Moab je uničen, <br>sovražnik je vdrl v njegova mesta<br>in pobil njegove najboljše mladeniče, <br>govori Kralj,  ki mu je ime Jehova nad vojskami.</TD>
</TR>
<TR>
<TD >Moabce bo kmalu doletela nesreča, <br>njihov padec se hitro približuje.</TD>
</TR>
<TR>
<TD >Vsi okoli njih,  vsi,  ki jih poznajo, <br>bodo sočustvovali z njimi.<br>Recite jim: ‚O kako se je zlomila močna in prekrasna palica!</TD>
</TR>
<TR>
<TD >O prebivalci Dibona,  odrecite se slavnemu položaju<br>in se žejni usedite!<br>Uničevalec Moaba prihaja namreč nad vas.<br>Uničil bo vaše utrdbe.</TD>
</TR>
<TR>
<TD >Prebivalci Aroerja,  postavite se ob pot in opazujte.<br>Moškega,  ki beži,  in žensko,  ki je na begu,  vprašajte,  kaj se je zgodilo.</TD>
</TR>
<TR>
<TD >Moab je osramočen,  prevzel ga je strah.<br>Žalujte in vpijte!<br>Razglasite v Arnonu,  da je Moab uničen!</TD>
</TR>
<TR>
<TD >Izvršitev obsodbe prihaja nad ravnino: nad Holon,  Jahaz in Mefaat;</TD>
</TR>
<TR>
<TD >nad Dibon,  Nebo in Bet Diblatajim;</TD>
</TR>
<TR>
<TD >nad Kirjatajim,  Bet Gamul in Bet Meon;</TD>
</TR>
<TR>
<TD >nad Kerijot in Bozro ter nad vsa bližnja in daljna mesta v Moabu.</TD>
</TR>
<TR>
<TD >‚Moabu je bila odvzeta moč, <br>njegova roka je bila zlomljena,  govori Jehova.</TD>
</TR>
<TR>
<TD >‚Opijanite ga,  ker se je poviševal nad mene,  nad Jehova.<br>Moab se valja v svojem izbljuvku<br>in je zdaj tarča posmeha.</TD>
</TR>
<TR>
<TD >Ali se nisi posmehoval Izraelu?<br>Ali je bil Izrael zasačen med tatovi, <br>da si zmajeval z glavo in grdo govoril o njem?</TD>
</TR>
<TR>
<TD >Prebivalci Moaba,  zapustite mesta in pojdite živet v skalovje.<br>Postanite kakor golobi,  ki gnezdijo v stenah soteske.«</TD>
</TR>
<TR>
<TD >»Slišali smo,  da je Moab ponosen,  da je zelo ošaben.<br>Slišali smo o njegovi nadutosti,  njegovem ponosu,  njegovi ošabnosti in prevzetnosti njegovega srca.«</TD>
</TR>
<TR>
<TD >»‚Poznam njegov bes,  pravi Jehova, <br>‚toda njegovo bahanje je le prazno govorjenje.<br>Nič ne bo naredil.</TD>
</TR>
<TR>
<TD >Zato bom žaloval za Moabom, <br>vpil bom zaradi vse moabske dežele<br>in tarnal bom zaradi ljudi iz Kir Heresa.</TD>
</TR>
<TR>
<TD >Bolj kot za Jazerjem<br>bom jokal za teboj,  o sibmanska trta.<br>Tvoje bujne mladike so segale čez morje.<br>Razrasle so se do morja,  do Jazerja.<br>Uničevalec je planil<br>na tvoje poletno sadje in obrano grozdje.</TD>
</TR>
<TR>
<TD >Veselje in radost sta izginila iz sadovnjaka, <br>izginila sta iz moabske dežele.<br>Naredil sem,  da je vino nehalo teči iz stiskalnice.<br>Nihče več ne bo tlačil grozdja z veselim vzklikanjem.<br>Slišalo se bo vzklikanje,  vendar ne od veselja.«</TD>
</TR>
<TR>
<TD >»‚Iz Hešbona se sliši vpitje vse do Elaleja, <br>razlega se do Jahaza.<br>Tuljenje v Zoarju se sliši vse do Horonajima in Eglat Šelišije.<br>Tudi nimrimske vode bodo usahnile.</TD>
</TR>
<TR>
<TD >Iz Moaba,  govori Jehova,  ‚bom iztrebil<br>tiste,  ki darujejo na višavah, <br>in tiste,  ki žrtvujejo svojemu bogu.</TD>
</TR>
<TR>
<TD >Zato bo moje srce kakor piščal žalostno ječalo zaradi Moaba, <br>moje srce bo kakor piščal žalostno ječalo zaradi ljudi iz Kir Heresa.<br>Pridobljeno bogastvo bo namreč izginilo.</TD>
</TR>
<TR>
<TD >Vsaka glava je gola<br>in vsaka brada obrita.<br>Po vseh rokah so zareze<br>in okoli bokov raševina.«</TD>
</TR>
<TR>
<TD >»‚V Moabu se na vseh strehah<br>in po vseh trgih<br>sliši samo žalovanje.<br>Moaba sem namreč razbil<br>kakor zavržen vrč,  govori Jehova.</TD>
</TR>
<TR>
<TD >‚Kako je Moab prestrašen! Žalujte!<br>Kako se osramočen umika!<br>Vsi okrog njega se mu posmehujejo, <br>pogled nanj jih navdaja z grozo.«</TD>
</TR>
<TR>
<TD >»Jehova namreč pravi:<br>‚Glej,  kakor se orel spusti na svoj plen, <br>tako se bo sovražnik z razprostrtimi perutmi spustil na Moaba.</TD>
</TR>
<TR>
<TD >Mesta bodo zavzeta, <br>utrdbe bodo osvojene.<br>Tisti dan bo srce moabskih bojevnikov nemirno<br>kakor srce ženske,  ki rojeva.«</TD>
</TR>
<TR>
<TD >»‚Moab bo uničen in bo kot ljudstvo izginil, <br>ker se je poviševal nad mene,  nad Jehova.</TD>
</TR>
<TR>
<TD >O prebivalec Moaba, <br>čakajo te velik strah,  jama in past,  govori Jehova.</TD>
</TR>
<TR>
<TD >‚Kdor bo iz strahu zbežal,  bo padel v jamo, <br>in kdor bo splezal iz jame,  se bo ujel v past.<br>‚Prišlo bo namreč leto,  ko bom Moaba kaznoval,  govori Jehova.</TD>
</TR>
<TR>
<TD >‚Begunci nemočno stojijo v senci Hešbona.<br>Iz Hešbona bo namreč švignil ogenj<br>in plamen iz Sihona.<br>Pogoltnil bo Moabovo čelo<br>in lobanjo nasilnih bojevnikov.</TD>
</TR>
<TR>
<TD >‚Gorje ti,  Moab!<br>Kemoševo ljudstvo je izginilo.<br>Tvoji sinovi so bili odpeljani v ujetništvo<br>in tvoje hčere so šle v pregnanstvo.</TD>
</TR>
<TR>
<TD >Vendar bom v zadnjih dneh skupaj zbral ujete Moabce,  govori Jehova.<br>‚To je konec obsodbe,  izrečene Moabu.«</TD>
</TR>
<TR>
<TD >Jeremija 49. Poglavje</TD>
</TR>
<TR>
<TD >To je sporočilo od Jehova za Amonce:<br>»Ali Izrael nima sinov?<br>Ali nima nobenega dediča?<br>Zakaj je Malkam zavzel Gadovo ozemlje?<br>Zakaj njegovo ljudstvo živi v izraelskih mestih?«</TD>
</TR>
<TR>
<TD >»‚Zato prihajajo dnevi,  govori Jehova, <br>‚ko bom povzročil,  da se bo zaslišal znak za napad na amonsko mesto Raba.<br>Raba se bo spremenila v zapuščen kup ruševin, <br>okoliške vasi pa bodo požgane z ognjem.<br>‚Takrat bo Izrael zavzel ozemlje,  ki so mu ga odvzeli,  govori Jehova.</TD>
</TR>
<TR>
<TD >‚O Hešbon,  žaluj,  ker je Aj uničen!<br>Vpijte,  vasi v okolici Rabe!<br>Nadenite si raševino!<br>Žalujte in tavajte med kamnitimi ogradami, <br>ker bo Malkam odšel v pregnanstvo<br>skupaj z duhovniki in poglavarji,  ki mu služijo.</TD>
</TR>
<TR>
<TD >Zakaj se bahaš s svojimi dolinami, <br>s svojo rodovitno ravnino,  o nezvesta hči?<br>Zanašaš se na svoje zaklade<br>in govoriš: »Kdo me bo napadel?««</TD>
</TR>
<TR>
<TD >»‚Vse,  ki so okrog tebe,  bom navedel,  da ti bodo naredili nekaj groznega, <br>govori Vrhovni gospod,  Jehova nad vojskami.<br>‚Razkropili se boste na vse strani<br>in ubežnikov ne bo nihče zbral.«</TD>
</TR>
<TR>
<TD >»‚Toda pozneje bom jaz zbral ujete Amonce,  govori Jehova.«</TD>
</TR>
<TR>
<TD >To je sporočilo od Jehova nad vojskami za Edomce:<br>»Ali v Temanu ni več modrosti?<br>Ali so razumni ostali brez dobrih nasvetov?<br>Ali je njihova modrost postala neuporabna?</TD>
</TR>
<TR>
<TD >Bežite,  umaknite se!<br>O prebivalci Dedana,  spustite se v nižine in se tam skrijte!<br>Nad Ezava bom namreč poslal nesrečo, <br>ko bo prišel čas,  da ga kaznujem.</TD>
</TR>
<TR>
<TD >Če bi k tebi prišli obiralci grozdja, <br>ali ne bi za seboj pustili nekaj grozdja za paberkovanje?<br>Če bi ponoči prišli k tebi tatovi, <br>ali ti ne bi pobrali le tistega,  kar hočejo?</TD>
</TR>
<TR>
<TD >Jaz pa bom Ezavu pobral vse.<br>Razkril bom njegova skrivališča, <br>tako da se ne bo mogel skriti.<br>Njegovi otroci,  njegovi sorodniki in njegovi sosedje bodo uničeni<br>in ne bo ga več.</TD>
</TR>
<TR>
<TD >Prepusti mi svoje sirote, <br>jaz jih bom ohranil pri življenju.<br>Tvoje vdove bodo zaupale vame.«</TD>
</TR>
<TR>
<TD >Jehova pravi: »Glej,  če morajo čašo jeze popiti tisti,  ki niso obsojeni na to,  da jo popijejo,  zakaj bi ti ostal povsem nekaznovan? Ne boš ostal nekaznovan,  ampak jo boš popil.«</TD>
</TR>
<TR>
<TD >»Pri samem sebi sem prisegel, « govori Jehova,  »da bo Bozra postala opustošena in grozljiv prizor. Ljudje jo bodo sramotili in omenjali v prekletstvih. Vsa njena mesta bodo za vedno razrušena.«</TD>
</TR>
<TR>
<TD >Od Jehova sem slišal novico, <br>med narode je bil poslan sel:<br>»Zberite se skupaj in napadite Edom!<br>Pripravite se za bitko!«</TD>
</TR>
<TR>
<TD >»Glej,  spremenil te bom v nepomembnega med narodi, <br>zaničevanega med ljudmi.</TD>
</TR>
<TR>
<TD >O ti,  ki živiš v skalnih zavetjih<br>in si doma visoko v gorah, <br>strah,  ki si ga sejal, <br>in nadutost tvojega srca sta te zavedla.<br>Tudi če si kakor orel delaš gnezdo visoko zgoraj, <br>te bom od tam potegnil dol, « govori Jehova.</TD>
</TR>
<TR>
<TD >»Edom bo postal grozljiv prizor. Vsak,  ki bo šel mimo,  bo zgroženo strmel in zažvižgal zaradi vseh nadlog,  ki so ga doletele.</TD>
</TR>
<TR>
<TD >Postal bo kot Sodoma,  Gomora in sosednja mesta,  ki so bila uničena, « govori Jehova. »Nihče ne bo več živel tam,  nihče se ne bo tam naselil.</TD>
</TR>
<TR>
<TD >Glej,  sovražnik bo napadel varne pašnike kakor lev iz goščave ob Jordanu. Jaz jih bom v hipu pregnal iz njihove dežele. In nad njihovo deželo bom postavil svojega izbranca. Kdo je namreč kot jaz? Kdo si drzne oporekati meni? Kateri pastir se lahko upre moji volji?</TD>
</TR>
<TR>
<TD >Zato poslušajte,  kaj sem se jaz,  Jehova,  odločil glede Edomcev in kaj sem se domislil glede Temancev:<br>Zaradi njihovega ravnanja bo pašnik opustel.<br>Najmanjše ovce v čredi bodo odvlečene stran.</TD>
</TR>
<TR>
<TD >Zaradi trušča ob padcu Edoma se je stresla zemlja.<br>Sliši se vpitje!<br>Razlega se vse do Rdečega morja.</TD>
</TR>
<TR>
<TD >Glej,  sovražnik se bo kakor orel dvignil in se spustil na svoj plen, <br>z razprostrtimi perutmi se bo spustil na Bozro.<br>Tisti dan bo srce edomskih bojevnikov nemirno<br>kakor srce ženske,  ki rojeva.«</TD>
</TR>
<TR>
<TD >Sporočilo za Damask:<br>»Hamat in Arpad sta osramočena<br>zaradi slabe novice,  ki sta jo slišala.<br>Treseta se od strahu.<br>Morje je nemirno,  ne more se pomiriti.</TD>
</TR>
<TR>
<TD >Damasku je upadel pogum.<br>Obrnil se je,  da bi zbežal,  toda zajela ga je panika.<br>Začutil je stisko in bolečine<br>kakor ženska,  ki rojeva.</TD>
</TR>
<TR>
<TD >Kako je mogoče,  da to slavno mesto, <br>mesto veselja,  ni zapuščeno?</TD>
</TR>
<TR>
<TD >Njegovi mladeniči bodo mrtvi popadali po njegovih trgih<br>in vsi vojaki bodo tisti dan pomrli, « govori Jehova nad vojskami.</TD>
</TR>
<TR>
<TD >»Zažgal bom obzidje Damaska<br>in ogenj bo pogoltnil utrjene stolpe Ben Hadada.«</TD>
</TR>
<TR>
<TD >To je sporočilo od Jehova za Kedar in kraljestva Hazorja,  ki jih je babilonski kralj Nebukadnezar porazil:<br>»Vstanite,  pojdite v Kedar<br>in uničite prebivalce Vzhoda!</TD>
</TR>
<TR>
<TD >Odvzemite jim šotore in črede, <br>šotorska pregrinjala in vse njihove stvari!<br>Odpeljite njihove kamele!<br>Ljudje jim bodo vpili: ‚Vsepovsod vlada velik strah!«</TD>
</TR>
<TR>
<TD >»Bežite,  pojdite daleč stran!<br>O prebivalci Hazorja,  spustite se v nižine in se tam skrijte!« govori Jehova.<br>»Babilonski kralj Nebukadnezar je proti vam izdelal strategijo, <br>zasnoval je načrt,  da vas napade.«</TD>
</TR>
<TR>
<TD >»Napadite narod,  ki živi v miru<br>in brez strahu!« govori Jehova.<br>»Nima ne vrat ne zapahov. Živi na samem.</TD>
</TR>
<TR>
<TD >Njihove kamele bodo zaplenili, <br>njihovo številno živino bodo zasegli.<br>Tiste,  ki imajo ostrižena senca, <br>bom razkropil na vse strani<br>in iz vseh smeri bom nad njih pripeljal nesrečo, « govori Jehova.</TD>
</TR>
<TR>
<TD >»Hazor bo postal brlog šakalov, <br>večna puščava.<br>Nihče ne bo več živel tam, <br>nihče se ne bo tam naselil.«</TD>
</TR>
<TR>
<TD >Na začetku vladanja Judovega kralja Zedekija je prerok Jeremija od Jehova dobil sporočilo glede Elama:</TD>
</TR>
<TR>
<TD >»Jaz,  Jehova nad vojskami,  pravim: ‚Elamcem bom zlomil lok,  vir njihove moči.</TD>
</TR>
<TR>
<TD >Nad njih bom poslal štiri vetrove s štirih koncev neba in razkropil jih bom na vse te strani. Tako ne bo nobenega naroda,  v katerega razkropljeni Elamci ne bi šli.«</TD>
</TR>
<TR>
<TD >»Elamce bom navdal s strahom pred njihovimi sovražniki in pred tistimi,  ki jih hočejo ubiti. Nadnje bom poslal nesrečo,  svojo srdito jezo, « govori Jehova. »Za njimi bom poslal meč,  ki jih bo pobijal,  dokler ne bodo iztrebljeni.«</TD>
</TR>
<TR>
<TD >»V Elamu bom postavil svoj prestol in uničil tamkajšnjega kralja in vodilne može, « govori Jehova.</TD>
</TR>
<TR>
<TD >»Toda v zadnjih dneh bom ujete Elamce zbral skupaj, « govori Jehova.</TD>
</TR>
<TR>
<TD >Jeremija 50. Poglavje</TD>
</TR>
<TR>
<TD >Sporočilo,  ki ga je Jehova oznanil po preroku Jeremiju glede Babilona,  glede dežele Kaldejcev:</TD>
</TR>
<TR>
<TD >»Razglasite novico med narodi,  oznanite jo!<br>Dvignite signalni drog in razglasite novico!<br>Ničesar ne prikrivajte!<br>Recite: ‚Babilon je zavzet.<br>Bel je osramočen.<br>Merodah je prestrašen.<br>Babilonske podobe so osramočene.<br>Njegovi nagnusni maliki so prestrašeni.</TD>
</TR>
<TR>
<TD >Nad Babilon je namreč prišel narod s severa<br>in njegovo deželo spreminja v grozljiv prizor.<br>Nihče več ne živi tam.<br>Ljudje in živali so zbežali, <br>odšli so proč.«</TD>
</TR>
<TR>
<TD >»V tistih dneh in v tistem času, « govori Jehova,  »bosta Izraelovo ljudstvo in Judovo ljudstvo prišla skupaj. Hodili bodo in jokali,  skupaj bodo iskali vodstvo pri meni,  pri svojem Bogu Jehovu.</TD>
</TR>
<TR>
<TD >Spraševali bodo za pot na Sion in s pogledom zrli v tisto smer. Govorili bodo: ‚Pridite,  povežimo se z Jehovom z večno zavezo,  ki ne bo pozabljena.</TD>
</TR>
<TR>
<TD >Moje ljudstvo je postalo čreda izgubljenih ovc. Njihovi pastirji so krivi,  da so zašle. Odvedli so jih v gore in pustili,  da so tavale po gorah in hribih. Pozabile so svoje počivališče.</TD>
</TR>
<TR>
<TD >Kdor jih je našel,  jih je požrl. Njihovi sovražniki so rekli: ‚Nič nismo krivi,  saj so ti ljudje grešili proti Jehovu,  viru pravičnosti,  proti Jehovu,  upanju svojih prednikov.«</TD>
</TR>
<TR>
<TD >»Bežite iz Babilona, <br>zapustite deželo Kaldejcev!<br>Bodite kakor živali,  ki gredo na čelu črede!</TD>
</TR>
<TR>
<TD >Sklical bom namreč skupino velikih narodov iz severne dežele<br>in jo pripeljal nad Babilon.<br>Njihove čete se bodo razvrstile za napad nanj<br>in ga zavzele.<br>Njihove puščice kakor puščice bojevnika<br>staršem neusmiljeno jemljejo otroke;<br>ne zgrešijo cilja.</TD>
</TR>
<TR>
<TD >Kaldeja bo oplenjena.<br>Vsi,  ki jo bodo plenili,  bodo nabrali več kot dovolj, « govori Jehova.</TD>
</TR>
<TR>
<TD >»Vi ste se namreč veselili,  zelo ste se veselili, <br>ko ste plenili mojo dediščino.<br>Poskakovali ste kakor telica v travi<br>in rezgetali kakor žrebci.</TD>
</TR>
<TR>
<TD >Vaša mati je osramočena, <br>ta,  ki vas je rodila,  je razočarana.<br>Glejte,  zadnja je med narodi<br>– je puščava,  suha in pusta.</TD>
</TR>
<TR>
<TD >Jaz,  Jehova,  sem se razjezil, <br>zato ne bo več naseljena,  povsem bo opustela.<br>Vsak,  ki bo šel mimo Babilona,  bo zgroženo strmel<br>in zažvižgal zaradi vseh nadlog,  ki so ga doletele.</TD>
</TR>
<TR>
<TD >Vsi vi,  lokostrelci,  razvrstite se za boj, <br>napadite Babilon z vseh strani!<br>Streljajte nanj! Ne varčujte s puščicami, <br>saj je grešil proti meni,  proti Jehovu.</TD>
</TR>
<TR>
<TD >Z vseh strani zaženite bojni krik za napad nanj!<br>Se že predaja.<br>Njegovi stebri so padli,  njegovo obzidje se je podrlo, <br>saj je to moje,  Jehovovo maščevanje.<br>Maščujte se nad njim!<br>Z njim naredite enako,  kot je on delal z drugimi!</TD>
</TR>
<TR>
<TD >Ne pustite v Babilonu ne tistih,  ki sejejo, <br>ne tistih,  ki med žetvijo vihtijo srp.<br>Zaradi krutega meča se bo vsak vrnil k svojemu ljudstvu, <br>vsak bo zbežal v svojo deželo.</TD>
</TR>
<TR>
<TD >Izraelci so razkropljene ovce. Levi so jih pregnali. Najprej jih je žrl asirski kralj,  nato pa je njihove kosti glodal babilonski kralj Nebukadnezar.</TD>
</TR>
<TR>
<TD >Zato jaz,  Jehova nad vojskami,  Izraelov Bog,  pravim: ‚Babilonskega kralja in njegovo deželo bom kaznoval,  tako kot sem kaznoval asirskega kralja.</TD>
</TR>
<TR>
<TD >Izraelce bom pripeljal nazaj na njihov pašnik. Pasli se bodo po Karmelu in Bašanu,  napasli se bodo na efraimskem in gileadskem gorovju.«</TD>
</TR>
<TR>
<TD >»V tistih dneh in v tistem času, « govori Jehova, <br>»bodo iskali Izraelovo krivdo, <br>vendar je ne bo najti, <br>prav tako ne bo najti Judovih grehov, <br>ker bom odpustil tistim,  ki jih bom pustil pri življenju.«</TD>
</TR>
<TR>
<TD >»Napadi deželo Meratajim in prebivalce Pekoda!<br>Naj jih doletita pokol in popolno uničenje!<br>Naredi vse,  kar sem ti zapovedal, « govori Jehova.</TD>
</TR>
<TR>
<TD >»V deželi se sliši bojevanje, <br>doletela jo je velika katastrofa.</TD>
</TR>
<TR>
<TD >O kako je kladivo,  ki je drobilo narode vse zemlje,  podrto in razbito!<br>Kako je Babilon postal za narode grozljiv prizor!</TD>
</TR>
<TR>
<TD >Nastavil sem ti zanko,  o Babilon,  in ujel si se vanjo, <br>vendar tega nisi opazil.<br>Našli so te in te dobili v roke, <br>ker si kljuboval meni,  Jehovu.</TD>
</TR>
<TR>
<TD >Jaz,  Jehova,  sem odprl svojo orožarno<br>in iz nje prinesel orožje svoje jeze.<br>Mene,  Vrhovnega gospoda,  Jehova nad vojskami,  namreč čaka delo<br>v deželi Kaldejcev.</TD>
</TR>
<TR>
<TD >Pridite iz daljnih krajev in jo napadite.<br>Odprite njene žitnice.<br>Njeno bogastvo spravite v kupe,  kot se v kupe spravlja žito.<br>Popolnoma jo uničite.<br>Nihče od njenih ne sme ostati živ.</TD>
</TR>
<TR>
<TD >Pokoljite vse njene mlade bike.<br>Odpeljite jih v zakol.<br>Gorje jim,  saj je prišel dan,  da se jih kaznuje, <br>čas,  da se obračuna z njimi.</TD>
</TR>
<TR>
<TD >Slišijo se glasovi tistih,  ki bežijo, <br>tistih,  ki so na begu iz babilonske dežele, <br>da bi na Sionu razglasili,  da se Bog Jehova maščuje, <br>maščuje se za svoj tempelj.</TD>
</TR>
<TR>
<TD >Skličite lokostrelce za napad na Babilon!<br>Skličite vse,  ki napenjajo lok!<br>Utaborite se okrog njega! Ne pustite,  da kdo pobegne!<br>Povrnite mu v skladu z njegovim ravnanjem.<br>Z njim naredite enako,  kot je on delal z drugimi.<br>Bil je namreč ošaben do mene,  Jehova, <br>do Svetega Izraelovega.</TD>
</TR>
<TR>
<TD >Zato bodo njegovi mladeniči mrtvi popadali po njegovih trgih<br>in vsi njegovi vojaki bodo tisti dan pomrli, « govori Jehova.</TD>
</TR>
<TR>
<TD >»O upornež,  glej,  jaz se bom bojeval proti tebi, « govori Vrhovni gospod,  Jehova nad vojskami, <br>»saj bo prišel dan,  da te pokličem na odgovornost,  čas,  da te kaznujem.</TD>
</TR>
<TR>
<TD >O upornež,  spotaknil se boš in padel, <br>nikogar ne bo,  da bi te dvignil.<br>Tvoja mesta bom zažgal<br>in ogenj bo pogoltnil vse okrog tebe.«</TD>
</TR>
<TR>
<TD >Jehova nad vojskami pravi:<br>»Izraelovo ljudstvo in Judovo ljudstvo sta zatirana.<br>Vsi,  ki so jih odpeljali v ujetništvo,  jih trdno držijo, <br>nočejo jih izpustiti.</TD>
</TR>
<TR>
<TD >Toda jaz,  njihov Odkupitelj,  sem močan, <br>Jehova nad vojskami mi je ime.<br>Poskrbel bom,  da bodo dosegli pravico.<br>To bom naredil,  da bi njihovi deželi prinesel mir<br>in med prebivalce Babilona zasejal nemir.«</TD>
</TR>
<TR>
<TD >»Meč prihaja nad Kaldejce, « govori Jehova, <br>»nad prebivalce Babilona,  nad njegove vodilne može in njegove svetovalce.</TD>
</TR>
<TR>
<TD >Meč prihaja nad lažne preroke,  zato bodo ravnali nespametno.<br>Meč prihaja nad njegove bojevnike,  zato se bodo prestrašili.</TD>
</TR>
<TR>
<TD >Meč prihaja nad njihove konje in bojne vozove.<br>Prihaja nad vse tujce,  ki živijo v mestu, <br>zato bodo postali kakor ženske.<br>Meč prihaja nad njegove zaklade,  zato bodo zaplenjeni.</TD>
</TR>
<TR>
<TD >Opustošenje prihaja nad njegove vode,  zato bodo usahnile.<br>To je namreč dežela izrezljanih podob.<br>Ljudje zaradi svojih strašljivih videnj norijo.</TD>
</TR>
<TR>
<TD >Zato bodo tam živele puščavske živali in zveri,  ki tulijo, <br>tam bodo živeli tudi noji.<br>Mesto ne bo nikoli več naseljeno, <br>nihče izmed ljudi v prihodnjih rodovih ne bo v njem živel.«</TD>
</TR>
<TR>
<TD >»Postal bo kot Sodoma,  Gomora in sosednja mesta,  ki sem jih uničil, « govori Jehova. »Nihče ne bo več živel tam,  nihče se ne bo tam naselil.</TD>
</TR>
<TR>
<TD >Glej,  ljudstvo prihaja s severa, <br>mogočen narod in veliki kralji se odpravljajo<br>s skrajnih koncev zemlje.</TD>
</TR>
<TR>
<TD >Oboroženi so z lokom in kopjem.<br>Okrutni so in ne bodo imeli nobenega usmiljenja.<br>Njihovo jezdenje<br>je slišati kot bučanje morja.<br>Razvrščajo se za boj proti tebi,  o babilonska hči.</TD>
</TR>
<TR>
<TD >Babilonski kralj je slišal novico o njih.<br>Pogum mu je upadel.<br>Trpi muke, <br>čuti bolečine kakor ženska,  ki rojeva.</TD>
</TR>
<TR>
<TD >Glej,  sovražnik bo napadel varne pašnike kakor lev iz goščave ob Jordanu. Jaz jih bom v hipu pregnal iz njihove dežele. In nad njihovo deželo bom postavil svojega izbranca. Kdo je namreč kot jaz? Kdo si drzne oporekati meni? Kateri pastir se lahko upre moji volji?</TD>
</TR>
<TR>
<TD >Zato poslušajte,  kaj sem se jaz,  Jehova,  odločil glede Babiloncev in kaj sem se domislil glede dežele Kaldejcev:<br>Zaradi njihovega ravnanja bo pašnik opustel.<br>Najmanjše ovce v čredi bodo odvlečene stran.</TD>
</TR>
<TR>
<TD >Zaradi hrupa ob zavzetju Babilona se bo tresla zemlja<br>in vpitje se bo razlegalo med narodi.«</TD>
</TR>
<TR>
<TD >Jeremija 51. Poglavje</TD>
</TR>
<TR>
<TD >Jehova pravi:<br>»Nad Babilon in prebivalce Leb Kamaja<br>bom pripeljal uničevalni veter.</TD>
</TR>
<TR>
<TD >Nad Babilon bom poslal vejavce.<br>Prevejali ga bodo in izpraznili njegovo deželo.<br>Ob dnevu nesreče ga bodo napadli z vseh strani.</TD>
</TR>
<TR>
<TD >Lokostrelec ne bo napel svojega loka.<br>Nihče ne bo vstal v svojem oklepu.<br>Z njegovimi mladeniči ne bodite usmiljeni, <br>pomorite vso njegovo vojsko!</TD>
</TR>
<TR>
<TD >Pobiti bodo popadali v deželi Kaldejcev, <br>prebodeni po njegovih ulicah.</TD>
</TR>
<TR>
<TD >Izrael in Juda nista ovdovela – jaz,  Jehova nad vojskami,  ki sem njun Bog,  ju nisem zapustil.<br>Dežela Kaldejcev pa je v mojih očeh,  v očeh Svetega Izraelovega,  polna krivde.</TD>
</TR>
<TR>
<TD >Bežite iz Babilona, <br>rešite si življenje!<br>Ne umrite zaradi njegovega greha.<br>To je namreč čas,  ko se bom jaz,  Jehova,  maščeval.<br>Povrnil mu bom za to,  kar je naredil.</TD>
</TR>
<TR>
<TD >Babilon je bil zlata čaša v moji roki,  v Jehovovi roki.<br>Opijanil je vso zemljo.<br>Narodi so pili njegovo vino, <br>zato so ponoreli.</TD>
</TR>
<TR>
<TD >Babilon je nenadoma padel in se zlomil.<br>Žalujte za njim!<br>Prinesite balzam za njegovo bolečino. Morda bo ozdravel.«</TD>
</TR>
<TR>
<TD >»Skušali smo ozdraviti Babilon,  vendar se ni dalo.<br>Zapustite ga! Vrnimo se vsak v svojo deželo!<br>Njegova krivda namreč sega do neba, <br>vse do oblakov.</TD>
</TR>
<TR>
<TD >Jehova je poskrbel,  da smo dosegli pravico.<br>Pridite,  pripovedujmo na Sionu o tem,  kar je naredil naš Bog Jehova.«</TD>
</TR>
<TR>
<TD >»Naostrite puščice! Vzemite v roke okrogle ščite!<br>Jaz,  Jehova,  sem spodbudil medijske kralje,  da gredo v boj, <br>ker sem se namenil uničiti Babilon.<br>Jaz,  Jehova,  se bom namreč maščeval,  maščeval se bom za svoj tempelj.</TD>
</TR>
<TR>
<TD >Postavite signalni drog za napad na babilonsko obzidje!<br>Okrepite stražo! Postavite stražarje!<br>Pripravite zasedo!<br>Jaz,  Jehova,  sem namreč izdelal strategijo<br>in izpeljal bom to,  kar sem hudega obljubil prebivalcem Babilona.«</TD>
</TR>
<TR>
<TD >»O ženska,  ki prebivaš na številnih vodah<br>in imaš obilo zakladov, <br>prišel je tvoj konec,  ne boš več kovala dobička.</TD>
</TR>
<TR>
<TD >Jehova nad vojskami je prisegel pri samem sebi:<br>‚Napolnil te bom z možmi,  tako veliko jih bo kot kobilic, <br>in vriskali bodo zaradi zmage nad teboj.</TD>
</TR>
<TR>
<TD >On je tisti,  ki je s svojo močjo naredil zemljo, <br>tisti,  ki je s svojo modrostjo utrdil rodovitna tla<br>in s svojo razumnostjo razpel nebo.</TD>
</TR>
<TR>
<TD >Ko se zasliši njegov glas, <br>zabučijo vode na nebu.<br>Od skrajnega konca zemlje dviguje oblake, <br>ko dežuje,  pošilja strele, <br>iz svojih zakladnic prinaša veter.</TD>
</TR>
<TR>
<TD >Vsak človek ravna nerazumno,  ničesar ne ve.<br>Zlatar se bo sramoval izrezljane podobe, <br>saj so njegove ulite podobe lažne, <br>v njih ni duha.</TD>
</TR>
<TR>
<TD >Zabloda so in posmehovanja vredne.<br>Ko bo prišel dan obračuna,  bodo propadle.</TD>
</TR>
<TR>
<TD >Jakobov Bog ni tak kot te podobe, <br>saj je on vse ustvaril, <br>on je palica svoji lastnini.<br>Ime mu je Jehova nad vojskami.«</TD>
</TR>
<TR>
<TD >»Ti si moj bojni kij,  bojno orožje.<br>S teboj bom razbil narode.<br>S teboj bom uničil kraljestva.</TD>
</TR>
<TR>
<TD >S teboj bom razbil konja in jezdeca.<br>S teboj bom razbil bojni voz in voznika.</TD>
</TR>
<TR>
<TD >S teboj bom razbil moškega in žensko.<br>S teboj bom razbil starca in dečka.<br>S teboj bom razbil mladeniča in mladenko.</TD>
</TR>
<TR>
<TD >S teboj bom razbil pastirja in čredo.<br>S teboj bom razbil kmetovalca in vpreženo živino.<br>S teboj bom razbil upravitelje in namestnike.</TD>
</TR>
<TR>
<TD >Babilonu in vsem prebivalcem Kaldeje bom povrnil za vse zlo, <br>ki so ga pred vašimi očmi storili na Sionu, « govori Jehova.</TD>
</TR>
<TR>
<TD >»Glej,  jaz se bom bojeval proti tebi,  o uničevalna gora, <br>ki si uničevala vso zemljo!« govori Jehova.<br>»Proti tebi bom iztegnil svojo roko in te zvalil s skalovja, <br>spremenil te bom v pogorelo goro.«</TD>
</TR>
<TR>
<TD >»Ljudje ne bodo iz tebe vzeli ne vogelnega kamna ne temeljnega kamna, <br>ker boš za vedno opustel, « govori Jehova.</TD>
</TR>
<TR>
<TD >»Postavite signalni drog,  da se v deželi zberejo čete.<br>Zatrobite na rog med narodi.<br>Izberite narode za boj proti njemu.<br>Skličite za boj proti njemu kraljestva Ararat,  Mini in Aškenaz.<br>Pošljite vojaškega uradnika,  da pridobi ljudi za boj.<br>Pripeljite toliko konj,  da jih bo kakor mladih kobilic.</TD>
</TR>
<TR>
<TD >Izberite narode za boj proti njemu:<br>kralje Medije,  njene upravitelje in vse njene namestnike<br>ter vse dežele pod njihovo oblastjo.</TD>
</TR>
<TR>
<TD >Zemlja se bo tresla in trepetala, <br>saj se bo izpolnilo to,  kar sem se jaz,  Jehova,  domislil glede Babilona<br>– babilonska dežela se bo spremenila v grozljiv prizor,  v nenaseljeno deželo.</TD>
</TR>
<TR>
<TD >Babilonski bojevniki se ne bojujejo več.<br>Sedijo v svojih utrdbah.<br>Njihova moč je zatajila.<br>Postali so kakor ženske.<br>Hiše v mestu so požgane.<br>Zapahi na mestnih vratih so zlomljeni.</TD>
</TR>
<TR>
<TD >Tekač sledi tekaču<br>in sel sledi slu<br>– babilonskemu kralju prihajajo sporočit, <br>da je njegovo mesto zavzeto z vseh strani, </TD>
</TR>
<TR>
<TD >da so plitvine osvojene, <br>da so čolni iz papirjevca sežgani<br>in da so vojaki prestrašeni.«</TD>
</TR>
<TR>
<TD >Jehova nad vojskami,  Izraelov Bog,  namreč pravi:<br>»Babilonska hči je kakor mlatišče.<br>Čas je,  da jo steptajo.<br>Še malo,  pa bo zanjo prišel čas žetve.«</TD>
</TR>
<TR>
<TD >»Babilonski kralj Nebukadnezar me je požrl.<br>V meni je povzročil zmešnjavo.<br>Odložil me je kakor izpraznjeno posodo.<br>Pogoltnil me je kakor velika kača, <br>z mojimi dragocenostmi si je napolnil trebuh.<br>Odplaknil me je.</TD>
</TR>
<TR>
<TD >‚Naj Babilon plača za nasilje,  ki ga je storil meni in mojemu telesu! govori Sion.<br>‚Naj prebivalci Kaldeje plačajo za mojo kri,  ki so jo prelili! govori Jeruzalem.«</TD>
</TR>
<TR>
<TD >Zato Jehova pravi:<br>»Glej,  jaz bom poskrbel,  da boš dosegel pravico.<br>Jaz se bom maščeval zate.<br>Izsušil bom njegovo morje,  osušil bom njegove vodnjake.</TD>
</TR>
<TR>
<TD >Babilon bo postal kup kamenja, <br>brlog šakalov.<br>Ob pogledu nanj se bodo ljudje zgrozili in zažvižgali.<br>Ostal bo nenaseljen.</TD>
</TR>
<TR>
<TD >Vsi skupaj bodo rjoveli kakor mladi levi.<br>Renčali bodo kakor levji mladiči.«</TD>
</TR>
<TR>
<TD >»Ko se bodo razvneli,  jim bom priredil gostijo in jih opijanil, <br>da se bodo veselili.<br>Zatem se bodo pogreznili v večno spanje, <br>iz katerega se ne bodo prebudili, « govori Jehova.</TD>
</TR>
<TR>
<TD >»Kakor jagnjeta jih bom odpeljal v zakol, <br>kakor ovne in kozle.«</TD>
</TR>
<TR>
<TD >»O kako je bil Šešah zavzet!<br>Kako je bilo osvojeno mesto,  ki so mu vsi peli hvalo!<br>Kako je Babilon postal za narode grozljiv prizor!</TD>
</TR>
<TR>
<TD >Preplavilo ga je morje.<br>Prekrili so ga številni valovi.</TD>
</TR>
<TR>
<TD >Njegova mesta so postala grozljiv prizor,  sušna pokrajina in puščava.<br>Spremenila so se v kraje,  v katerih nihče ne živi in skozi katere nihče ne hodi.</TD>
</TR>
<TR>
<TD >Bela v Babilonu bom kaznoval<br>in iz njegovih ust potegnil tisto,  kar je pogoltnil.<br>Narodi se ne bodo več stekali k njemu.<br>Babilonsko obzidje bo padlo.</TD>
</TR>
<TR>
<TD >Moje ljudstvo,  odidi od tam!<br>Jaz,  Jehova,  gorim od jeze, <br>zato bežite,  rešite si življenje!</TD>
</TR>
<TR>
<TD >Ne prestrašite se,  ne bojte se zaradi novice,  ki se bo slišala v deželi.<br>Eno leto bo prišla ena novica, <br>naslednje leto pa druga<br>– novica o nasilju v deželi in o boju enega vladarja z drugim.</TD>
</TR>
<TR>
<TD >Zato,  glejte! Prihajajo dnevi, <br>ko bom uničil izrezljane podobe v Babilonu.<br>Vsa njegova dežela bo osramočena, <br>vsi njegovi bodo pobiti popadali sredi njega.</TD>
</TR>
<TR>
<TD >Nebo,  zemlja in vse,  kar je na njiju, <br>bodo veselo vzklikali zaradi padca Babilona<br>– s severa bodo namreč na njega prišli uničevalci, « govori Jehova.</TD>
</TR>
<TR>
<TD >»Babilon je zakrivil poboj Izraelcev, <br>in ne samo to,  v Babilonu so bili pobiti ljudje z vse zemlje.</TD>
</TR>
<TR>
<TD >Vi,  ki ste ubežali meču,  nikar se ne ustavljajte!<br>V daljni deželi se spominjajte Jehova<br>in v svojem srcu nosite Jeruzalem.«</TD>
</TR>
<TR>
<TD >»Zaradi posmehovanja,  ki smo ga slišali,  nas je sram.<br>Tujci so napadli svete prostore Jehovove hiše, <br>zato je ponižanje prekrilo naše obraze.«</TD>
</TR>
<TR>
<TD >»Zato,  glejte! Prihajajo dnevi, « govori Jehova, <br>»ko bom uničil njegove izrezljane podobe.<br>Po vsej njegovi deželi bodo stokali ranjenci.«</TD>
</TR>
<TR>
<TD >»Tudi če bi se Babilon povzpel do neba, <br>tudi če bi močno utrdil svoje visoke utrdbe, <br>bi do njega prišli uničevalci,  ki jih bom poslal, « govori Jehova.</TD>
</TR>
<TR>
<TD >»Poslušajte! Iz Babilona se sliši vpitje, <br>iz dežele Kaldejcev prihaja glas velike nesreče, </TD>
</TR>
<TR>
<TD >saj jaz,  Jehova,  uničujem Babilon, <br>utišal ga bom.<br>Njihovi valovi bučijo kakor velike vode, <br>njihovo bučanje se razlega.</TD>
</TR>
<TR>
<TD >Nad Babilon bo prišel uničevalec, <br>njegovi bojevniki bodo ujeti, <br>njihovi loki bodo zlomljeni, <br>saj sem jaz,  Jehova,  Bog,  ki kaznujem pravično.<br>Zagotovo mu bom povrnil!</TD>
</TR>
<TR>
<TD >Njegove vodilne može in svetovalce, <br>njegove upravitelje,  namestnike in bojevnike bom opijanil.<br>Pogreznili se bodo v večno spanje, <br>iz katerega se ne bodo prebudili, « govori Kralj,  ki mu je ime Jehova nad vojskami.</TD>
</TR>
<TR>
<TD >Jehova nad vojskami pravi:<br>»Babilonsko obzidje,  čeprav debelo,  bo povsem porušeno<br>in njegova vrata,  čeprav visoka,  bodo požgana z ognjem.<br>Ljudstva se bodo trudila za prazen nič, <br>narodi se bodo mučili,  vendar bo vse končalo v ognju.«</TD>
</TR>
<TR>
<TD >Judov kralj Zedekija je v četrtem letu svojega kraljevanja šel v Babilon. Z njim je šel oskrbnik Seraja,  ki je bil Nerijajev sin in Mahsejajev vnuk. Serajaju je takrat prerok Jeremija dal navodila.</TD>
</TR>
<TR>
<TD >Jeremija je v zvitek zapisal vso nesrečo,  ki bo prišla nad Babilon,  vse to,  kar je bilo zapisano proti Babilonu.</TD>
</TR>
<TR>
<TD >In Serajaju je rekel: »Ko boš Babilon videl s svojimi očmi,  ko boš prišel tja,  preberi na glas vse te besede.</TD>
</TR>
<TR>
<TD >Zatem reci: ‚O Jehova,  ti si za to mesto rekel,  da bo uničeno in da v njem ne bo nihče živel,  ne ljudje ne živali,  in da bo opustelo za vedno.</TD>
</TR>
<TR>
<TD >Ko boš ta zvitek prebral do konca,  priveži nanj kamen in ga vrzi na sredo Evfrata.</TD>
</TR>
<TR>
<TD >Zatem reci: ‚Tako se bo Babilon pogreznil in se nikoli več ne bo dvignil,  in to zaradi nesreče,  ki jo bo Bog poslal nanj. Njegovi prebivalci se bodo utrudili.«<br>Do tu so Jeremijeve besede.</TD>
</TR>
<TR>
<TD >Jeremija 52. Poglavje</TD>
</TR>
<TR>
<TD >Zedekija je bil star</TD>
</TR>
<TR>
<TD >1 let,  ko je zakraljeval,  in v Jeruzalemu je vladal 11 let. Njegova mama je bila Hamutala,  hči Jeremija iz Libne. 2  Delal je,  kar je slabo v Jehovovih očeh. Ravnal je povsem tako kot Jojakim.</TD>
</TR>
<TR>
<TD >Do takratnih razmer v Jeruzalemu in na Judovem je prišlo,  ker se je Jehova razjezil. Nazadnje je prebivalce teh krajev zavrgel. Zedekija pa se je uprl babilonskemu kralju.</TD>
</TR>
<TR>
<TD >V devetem letu Zedekijevega kraljevanja,  desetega dne desetega meseca,  je babilonski kralj Nebukadnezar z vso svojo vojsko napadel Jeruzalem. Utaborili so se nasproti mestu in okrog njega zgradili oblegovalni zid.</TD>
</TR>
<TR>
<TD >Obleganje je trajalo vse do 11. leta kralja Zedekija.</TD>
</TR>
<TR>
<TD >Kaldejci so devetega dne četrtega meseca,  ko je v mestu vladala huda lakota in ljudje niso imeli več hrane, </TD>
</TR>
<TR>
<TD >nazadnje prebili mestno obzidje. Vsi vojaki kralja Zedekija so ponoči zbežali iz mesta skozi vrata v dvojnem obzidju pri kraljevem vrtu,  čeprav so bili Kaldejci povsod okrog mesta. Nato pa so šli naprej proti Arabi.</TD>
</TR>
<TR>
<TD >Toda kaldejska vojska se je pognala za kraljem Zedekijem in ga dohitela na sušnih ravnicah Jerihe; vse njegove čete pa so ga zapustile in se razkropile.</TD>
</TR>
<TR>
<TD >Kralja so prijeli in ga pripeljali k babilonskemu kralju v Riblo v hamatski deželi in babilonski kralj mu je izrekel obsodbo.</TD>
</TR>
<TR>
<TD >Tam v Ribli je babilonski kralj pomoril Zedekijeve sinove,  in to pred njegovimi očmi,  pomoril pa je tudi vse judovske vodilne može.</TD>
</TR>
<TR>
<TD >Zatem je oslepil Zedekija,  ga vklenil v bakrene okove in odpeljal v Babilon. Tam ga je zaprl v ječo,  kjer je ostal vse do svoje smrti.</TD>
</TR>
<TR>
<TD >V 19. letu vladanja babilonskega kralja Nebukadnezarja,  desetega dne petega meseca,  je v Jeruzalem prišel Nebuzaradan,  ki je bil poveljnik straže in je služil babilonskemu kralju.</TD>
</TR>
<TR>
<TD >Požgal je Jehovovo hišo,  kraljevo palačo in vse jeruzalemske hiše. To je naredil tudi z vsako večjo hišo.</TD>
</TR>
<TR>
<TD >Vsa kaldejska vojska,  ki je prišla z njim,  je razrušila obzidje okrog Jeruzalema.</TD>
</TR>
<TR>
<TD >Poveljnik straže Nebuzaradan je v pregnanstvo odpeljal nekaj revnega prebivalstva in preostale meščane. Odpeljal je tudi ljudi,  ki so prebežali k babilonskemu kralju,  in ostale spretne rokodelce.</TD>
</TR>
<TR>
<TD >Toda nekaj najrevnejših ljudi je pustil v deželi in jim ukazal,  naj obdelujejo vinograde in polja.</TD>
</TR>
<TR>
<TD >Kaldejci so razbili bakrena stebra Jehovove hiše pa tudi vozove in bakreno Morje,  ki so bili v Jehovovi hiši,  ter ves baker odnesli v Babilon.</TD>
</TR>
<TR>
<TD >Vzeli so tudi vedra,  lopate,  škarje za stenj,  posode,  čaše in ostali bakreni pribor,  ki se je uporabljal pri službovanju v templju.</TD>
</TR>
<TR>
<TD >Poveljnik straže je vzel umivalnike,  ponve za žerjavico,  posode,  vedra,  svečnike,  čaše in druge posode,  ki so bile iz čistega zlata in srebra.</TD>
</TR>
<TR>
<TD >Bakra,  iz katerega je kralj Salomon za Jehovovo hišo izdelal dva stebra,  Morje,  12 bakrenih bikov,  ki so bili pod Morjem,  in vozove,  pa je bilo toliko,  da ga ni bilo mogoče stehtati.</TD>
</TR>
<TR>
<TD >Vsak steber je bil visok 18 komolcev in je imel obseg 12 komolcev. Steber je bil votel in debelina bakra je bila 4 prste.</TD>
</TR>
<TR>
<TD >Glava na vrhu stebra je bila iz bakra in visoka 5 komolcev. Mreža z granatnimi jabolki,  ki je bila okrog glave,  je bila prav tako iz bakra. Enako je bil narejen drugi steber z granatnimi jabolki.</TD>
</TR>
<TR>
<TD >Na mreži okrog stebra je bilo vidnih 96 granatnih jabolk,  vseh granatnih jabolk na mreži pa je bilo 100.</TD>
</TR>
<TR>
<TD >Poveljnik straže je odpeljal velikega duhovnika Serajaja,  duhovnika Zefanija,  ki je bil njegov pomočnik,  in tri vratarje.</TD>
</TR>
<TR>
<TD >Iz mesta je odpeljal tudi dvorjana,  ki je nadziral vojake,  sedem kraljevih osebnih svetovalcev,  tajnika vojaškega poveljnika,  ki je pridobival ljudi za boj,  in 60 moških iz navadnega ljudstva.</TD>
</TR>
<TR>
<TD >Vse te je poveljnik straže Nebuzaradan odpeljal k babilonskemu kralju v Riblo.</TD>
</TR>
<TR>
<TD >Babilonski kralj pa jih je tam v Ribli v hamatski deželi usmrtil. Judovo ljudstvo je bilo tako odpeljano iz svoje dežele v pregnanstvo.</TD>
</TR>
<TR>
<TD >Nebukadnezar je v 7. letu svojega vladanja odpeljal v pregnanstvo 3023 Judov.</TD>
</TR>
<TR>
<TD >V 18. letu Nebukadnezarjevega vladanja je bilo iz Jeruzalema odpeljanih 832 ljudi.</TD>
</TR>
<TR>
<TD >V 23. letu Nebukadnezarjevega vladanja je poveljnik straže Nebuzaradan odpeljal v pregnanstvo 745 Judov.<br>Vse skupaj je bilo v pregnanstvo odpeljanih 4600 ljudi.</TD>
</TR>
<TR>
<TD >Kasneje,  v 37. letu pregnanstva Judovega kralja Jojahina,  25. dne 12. meseca,  je babilonski kralj Evil Merodah izpustil iz ječe Judovega kralja Jojahina. V tistem letu je Evil Merodah začel kraljevati.</TD>
</TR>
<TR>
<TD >Z Jojahinom je govoril prijazno in mu dal višji položaj od drugih kraljev,  ki so bili prav tako ujetniki v Babilonu.</TD>
</TR>
<TR>
<TD >Tako je Jojahin slekel svoja jetniška oblačila in do konca svojega življenja jedel pri kraljevi mizi.</TD>
</TR>
<TR>
<TD >Vsak dan do konca svojega življenja,  do svoje smrti,  je od babilonskega kralja dobival odmerjeno količino hrane.</TD>
</TR>
</TBODY>
</TABLE>
</body>
</html>
