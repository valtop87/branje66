<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Kološanom</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Kološanom 1. Poglavje</TD>
</TR>
<TR>
<TD >Jaz,  Pavel,  ki sem po Božji volji apostol Kristusa Jezusa,  skupaj z našim bratom Timotejem pišem to pismo</TD>
</TR>
<TR>
<TD >svetim in zvestim bratom,  Kristusovim učencem v Kolosah.<br>Naj vam Bog,  naš Oče,  izkaže nezasluženo dobroto in nakloni mir.</TD>
</TR>
<TR>
<TD >Vsakič,  ko molimo za vas,  se Bogu,  Očetu našega Gospoda Jezusa Kristusa,  zahvalimo.</TD>
</TR>
<TR>
<TD >Slišali smo namreč o vaši veri v Kristusa Jezusa in o ljubezni,  ki jo vsem svetim izkazujete</TD>
</TR>
<TR>
<TD >zaradi upanja,  da boste dobili to,  kar je za vas pripravljeno v nebesih. Za to upanje ste izvedeli že takrat,  ko ste slišali sporočilo o resnici,  o dobri novici, </TD>
</TR>
<TR>
<TD >ki je prišla do vas. Dobra novica rojeva sad in se širi po vsem svetu. Od dneva,  ko ste slišali in izkusili,  kaj Božja nezaslužena dobrota v resnici je,  pa se dobra novica širi in rojeva sad tudi med vami.</TD>
</TR>
<TR>
<TD >To ste se naučili od našega ljubljenega sosužnja Epafra,  ki je zvest Kristusov služabnik in vam namesto nas pomaga.</TD>
</TR>
<TR>
<TD >On nam je tudi povedal o vaši ljubezni,  h kateri vas spodbuja sveti duh.</TD>
</TR>
<TR>
<TD >Prav zato od dneva,  ko smo o tem slišali,  nismo nehali moliti in prositi za vas,  da bi bili napolnjeni s točnim spoznanjem o tem,  kaj je Božja volja,  in bi si pridobili vso modrost in dojemljivost,  ki jo daje duh.</TD>
</TR>
<TR>
<TD >Molimo za vas,  da bi v vsem ugajali Jehovu,  s tem da bi živeli tako,  kot je primerno za njegove služabnike,  delali dobra dela ter napredovali v točnem spoznanju o Bogu.</TD>
</TR>
<TR>
<TD >Naj vas Bog krepi s svojo veličastno močjo,  naj vam je da toliko,  kolikor je potrebujete,  da bi vse zdržali s potrpežljivostjo in veseljem.</TD>
</TR>
<TR>
<TD >Zahvaljujte se Očetu,  ki vam je pomagal,  da ste postali primerni za to,  da prejmete svoj del dediščine svetih,  ki so v svetlobi.</TD>
</TR>
<TR>
<TD >On nas je rešil iz teme in nas prestavil v kraljestvo svojega ljubljenega Sina, </TD>
</TR>
<TR>
<TD >po katerem smo osvobojeni z odkupnino in so nam odpuščeni grehi.</TD>
</TR>
<TR>
<TD >Ta Sin je podoba nevidnega Boga,  prvorojenec vsega,  kar je ustvarjeno.</TD>
</TR>
<TR>
<TD >Po njem je bilo namreč ustvarjeno vse drugo v nebesih in na zemlji,  vidne in nevidne stvari,  pa naj so to prestoli,  kraljestva,  vlade ali oblasti. Vse drugo je bilo ustvarjeno po njem in zanj.</TD>
</TR>
<TR>
<TD >Poleg tega je bil on pred vsem drugim in po njem je nastalo vse drugo.</TD>
</TR>
<TR>
<TD >On je tudi glava telesa,  občine. Je začetek vsega,  prvorojenec izmed mrtvih; tako je v vsem prvi.</TD>
</TR>
<TR>
<TD >Bogu se je namreč zdelo dobro,  da ima njegov Sin v polni meri vse njegove lastnosti</TD>
</TR>
<TR>
<TD >in da po krvi,  ki jo je Kristus prelil na mučilnem kolu,  spet omogoči miren odnos med seboj in vsem,  kar je na zemlji in kar je v nebesih.</TD>
</TR>
<TR>
<TD >Nekoč ste razmišljali o hudobnih delih,  zato ste bili odtujeni od Boga in njegovi sovražniki.</TD>
</TR>
<TR>
<TD >Toda Bog vam je s smrtjo svojega Sina,  ki je žrtvoval svoje fizično telo,  zdaj omogočil,  da ste spet prišli z njim v miren odnos. To je naredil zato,  da bi bili vi v njegovih očeh sveti,  brez madeža in takšni,  ki jim ni mogoče nič očitati.</TD>
</TR>
<TR>
<TD >Vendar morate vztrajati v veri,  biti morate utrjeni na njenem temelju in neomajni. Prav tako se ne smete oddaljiti od upanja,  ki ste ga dobili,  ko ste slišali za to dobro novico,  ki je bila oznanjena po vsem svetu. In jaz,  Pavel,  sem postal služabnik,  da oznanjam to dobro novico.</TD>
</TR>
<TR>
<TD >Zdaj se veselim,  ko trpim za vas,  vendar moram v svojem telesu še naprej trpeti kot del Kristusovega telesa,  to je občine,  in to trpljenje je temu telesu v korist.</TD>
</TR>
<TR>
<TD >Tej občini sem postal služabnik,  ker mi je Bog zaupal odgovornost,  da v vaše dobro temeljito oznanim Božjo besedo, </TD>
</TR>
<TR>
<TD >namreč sveto skrivnost,  ki je bila v prejšnjih časih in preteklim rodovom prikrita. Zdaj pa je bila razodeta njegovim svetim.</TD>
</TR>
<TR>
<TD >Bog je svojim svetim iz drugih narodov z veseljem razodel to sveto skrivnost,  to veličastno bogastvo. Ta skrivnost je Kristus,  ki je povezan z vami,  kar pomeni,  da upate na to,  da boste oslavljeni z njim.</TD>
</TR>
<TR>
<TD >On je ta,  ki ga oznanjamo,  ko vsakega človeka opominjamo in učimo v vsej modrosti,  da bi vsakogar privedli k Bogu kot zrelega Kristusovega učenca.</TD>
</TR>
<TR>
<TD >Jaz si za vse to močno prizadevam. Trudim se in se ob tem zanašam na moč,  ki mi jo daje.</TD>
</TR>
<TR>
<TD >Kološanom 2. Poglavje</TD>
</TR>
<TR>
<TD >Rad bi,  da veste,  kako zelo se bojujem za vas in za tiste v Laodikeji ter za vse druge,  ki me niso osebno videli.</TD>
</TR>
<TR>
<TD >To delam zato,  da bi bili potolaženi in povezani v ljubezni. Tako bi dosegli veliko bogastvo,  ki izvira iz točnega spoznanja in jasnega razumevanja Božje svete skrivnosti,  ki je Kristus.</TD>
</TR>
<TR>
<TD >V njem so skrbno skriti vsi zakladi modrosti in spoznanja.</TD>
</TR>
<TR>
<TD >To govorim zato,  da vas ne bi nihče zavedel s svojim prepričljivim govorjenjem.</TD>
</TR>
<TR>
<TD >Čeprav nisem fizično prisoten,  sem z vami v duhu. Vesel sem,  ko slišim za red,  ki vlada med vami,  in za vašo neomajno vero v Kristusa.</TD>
</TR>
<TR>
<TD >Ker ste torej začeli verovati v Kristusa Jezusa,  našega Gospoda,  še naprej živite tako kot on.</TD>
</TR>
<TR>
<TD >Kot ste se naučili,  mora biti vaša vera v Kristusa globoko ukoreninjena,  zgrajena na njem in utrjena. Poleg tega se vedno zahvaljujte Bogu.</TD>
</TR>
<TR>
<TD >Pazite,  da vas ne bi kdo ujel v zanko s filozofijo ter zavajajočimi in praznimi besedami,  ki ne temeljijo na Kristusovih naukih,  ampak na človeških izročilih in miselnosti tega sveta.</TD>
</TR>
<TR>
<TD >Kristus namreč popolnoma odseva vse Božje lastnosti.</TD>
</TR>
<TR>
<TD >Zato vam zaradi njega,  ki je glava vsem vladavinam in oblastem,  nič ne manjka.</TD>
</TR>
<TR>
<TD >Ker ste povezani z njim,  ste bili tudi obrezani,  vendar ne tako,  kot to delajo ljudje,  ampak tako,  da ste se znebili grešnega telesa. Tako se namreč obrezujejo Kristusovi služabniki.</TD>
</TR>
<TR>
<TD >Ker ste imeli enak krst kot Kristus,  ste bili skupaj z njim pokopani,  vendar ste bili skupaj z njim tudi obujeni,  ker ste z njim povezani in verujete v to,  kar je s svojo močjo naredil Bog,  ki ga je obudil od mrtvih.</TD>
</TR>
<TR>
<TD >Bog je skupaj z njim oživil vas,  ki ste bili mrtvi zaradi svojih prestopkov in neobrezani. Velikodušno nam je odpustil vse naše prestopke</TD>
</TR>
<TR>
<TD >in izbrisal ročno napisan dokument,  ki je bil sestavljen iz odredb in je razgaljal naše napake. Odstranil ga je,  tako da ga je pribil na mučilni kol.</TD>
</TR>
<TR>
<TD >Z mučilnim kolom je razgalil vladavine in oblasti in jih vodil v zmagoslavnem sprevodu ter tako javno pokazal,  da jih je premagal.</TD>
</TR>
<TR>
<TD >Zato naj vas nihče ne sodi zaradi tega,  kar jeste in pijete,  ali zaradi praznovanja kakega praznika,  mlaja ali šabata.</TD>
</TR>
<TR>
<TD >Vse to je senca tega,  kar še prihaja,  resničnost pa je Kristus.</TD>
</TR>
<TR>
<TD >Naj vas nihče,  ki uživa v zaigrani ponižnosti in čaščenju angelov in se postavlja s svojimi videnji,  ne prikrajša za nagrado. Pravzaprav se takšen brez razloga hvali s svojim telesnim razmišljanjem, </TD>
</TR>
<TR>
<TD >ne oklepa pa se glave – njega,  ki vse telo oskrbuje z vsem potrebnim,  ga povezuje s sklepi in vezmi in skrbi,  da raste z močjo,  ki jo daje Bog.</TD>
</TR>
<TR>
<TD >Če ste skupaj s Kristusom umrli,  kar se tiče miselnosti tega sveta,  zakaj potem še naprej živite tako,  kot da ste del sveta,  in se podrejate odredbam, </TD>
</TR>
<TR>
<TD >kot so »Ne prijemaj,  ne pokušaj,  ne dotikaj se«?</TD>
</TR>
<TR>
<TD >Te odredbe se nanašajo na stvari,  ki se z uporabo uničijo. Gre za zapovedi,  ki jih učijo ljudje.</TD>
</TR>
<TR>
<TD >Čeprav so videti modre,  so nekoristne pri bojevanju s telesnimi željami. Ljudje,  ki se po njih ravnajo,  častijo Boga po svoje,  se pretvarjajo,  da so ponižni,  in strogo ravnajo s svojim telesom.</TD>
</TR>
<TR>
<TD >Kološanom 3. Poglavje</TD>
</TR>
<TR>
<TD >Toda če ste bili oživljeni s Kristusom,  si prizadevajte za to,  kar je v nebesih,  tam,  kjer Kristus sedi Bogu na desni.</TD>
</TR>
<TR>
<TD >Premišljujte o tem,  kar je v nebesih,  ne pa o tem,  kar je na zemlji.</TD>
</TR>
<TR>
<TD >Umrli ste namreč in vaše življenje je zaupano Kristusu,  ki je povezan z Bogom.</TD>
</TR>
<TR>
<TD >Ko bo razodet Kristus,  ki je naše življenje,  boste skupaj z njim v njegovi slavi razodeti tudi vi.</TD>
</TR>
<TR>
<TD >Zato zatrite zemeljska nagnjenja,  ki so v vašem telesu: spolno nemoralo,  nečistost,  nenadzorovano spolno strast,  škodljive želje in pohlep,  ki je oblika malikovanja.</TD>
</TR>
<TR>
<TD >Na vse,  ki delajo takšne stvari,  se bo Bog razjezil.</TD>
</TR>
<TR>
<TD >Tudi vi ste v preteklosti živeli tako.</TD>
</TR>
<TR>
<TD >Zdaj pa morate opustiti bes,  jezo,  hudobnost in žaljenje. Iz vaših ust naj ne pride nič vulgarnega.</TD>
</TR>
<TR>
<TD >Ne lažite drug drugemu. Slecite staro osebnost z njenimi dejanji vred</TD>
</TR>
<TR>
<TD >in si oblecite novo osebnost,  ki se prenavlja s točnim spoznanjem resnice,  da bi odsevala osebnost Boga,  ki jo je ustvaril.</TD>
</TR>
<TR>
<TD >Pri tem ni pomembno,  ali je kdo Grk ali Jud,  obrezan ali neobrezan,  tujec ali Skit,  suženj ali svoboden,  ampak je Kristus vse in v vsem.</TD>
</TR>
<TR>
<TD >Ker vas je Bog izbral in ste njegovi sveti in ljubljeni otroci,  si oblecite najglobljo sočutnost,  prijaznost,  ponižnost,  blagost in potrpežljivost.</TD>
</TR>
<TR>
<TD >Prenašajte se med seboj in si velikodušno odpuščajte,  tudi če imate razlog,  da se pritožujete proti drugemu. Kakor je Jehova velikodušno odpustil vam,  tako tudi vi velikodušno odpuščajte drug drugemu.</TD>
</TR>
<TR>
<TD >Poleg vsega tega si oblecite ljubezen,  ker je popolna vez,  ki združuje.</TD>
</TR>
<TR>
<TD >Prav tako naj v vašem srcu vlada Kristusov mir,  saj ste bili kot deli enega telesa k temu miru pravzaprav poklicani. In bodite hvaležni.</TD>
</TR>
<TR>
<TD >Naj Kristusove besede popolnoma napolnijo vaše srce,  da boste postali modri. Učite in spodbujajte drug drugega s psalmi,  hvalnicami Bogu in duhovnimi pesmimi,  ki jih pojete polni hvaležnosti. Pojte Jehovu iz vsega srca.</TD>
</TR>
<TR>
<TD >Kar koli rečete ali naredite,  naj bo vse v imenu Gospoda Jezusa. Po njem se zahvaljujte Bogu,  Očetu.</TD>
</TR>
<TR>
<TD >Žene,  podrejajte se svojemu možu,  kot se za Gospodove učenke tudi spodobi.</TD>
</TR>
<TR>
<TD >Možje,  ljubite svojo ženo in se ne jezite nanjo.</TD>
</TR>
<TR>
<TD >Otroci,  vedno bodite poslušni svojim staršem,  ker je to všeč Gospodu.</TD>
</TR>
<TR>
<TD >Očetje,  ne dražite svojih otrok,  da ne bodo postali potrti.</TD>
</TR>
<TR>
<TD >Sužnji,  bodite svojim zemeljskim gospodarjem poslušni vedno,  ne samo takrat,  kadar vas opazujejo,  in tega ne delajte zato,  da bi ugajali ljudem. Bodite jim poslušni z iskrenim srcem in iz spoštovanja do Jehova.</TD>
</TR>
<TR>
<TD >Kar koli delate,  delajte to iz vse duše,  kot da bi delali za Jehova,  ne pa za ljudi, </TD>
</TR>
<TR>
<TD >ker veste,  da boste od Jehova za nagrado prejeli dediščino. Sužnjujte Gospodarju,  Kristusu.</TD>
</TR>
<TR>
<TD >Kdor ravna krivično,  bo zagotovo kaznovan za to,  kar je krivičnega naredil,  saj Bog ni pristranski.</TD>
</TR>
<TR>
<TD >Kološanom 4. Poglavje</TD>
</TR>
<TR>
<TD >Gospodarji,  s svojimi sužnji ravnajte pravično in pošteno,  saj veste,  da imate tudi vi Gospodarja v nebesih.</TD>
</TR>
<TR>
<TD >Vztrajajte v molitvi in je ne zanemarjajte. Zahvaljujte se, </TD>
</TR>
<TR>
<TD >obenem pa molite tudi za nas,  da bi nam Bog omogočil oznaniti svojo besedo in sveto skrivnost o Kristusu,  zaradi katere sem v jetniških verigah.</TD>
</TR>
<TR>
<TD >Molite,  da bi jo lahko razglasil tako jasno,  kot sem to tudi dolžan narediti.</TD>
</TR>
<TR>
<TD >Ravnajte modro,  ko ste s tistimi,  ki niso del krščanske občine,  in kar najbolje izrabljajte svoj čas.</TD>
</TR>
<TR>
<TD >Naj bodo vaše besede vedno prijetne,  kot da bi bile začinjene s soljo,  da boste znali vsakemu odgovoriti tako,  kot je treba.</TD>
</TR>
<TR>
<TD >Moj ljubljeni brat Tihik,  ki je zvest služabnik in skupaj z menoj sužnjuje Gospodu,  vam bo povedal vse,  kar je novega glede mene.</TD>
</TR>
<TR>
<TD >K vam ga pošiljam prav zato,  da bi vedeli,  kako je z nami,  in da bi potolažil vaše srce.</TD>
</TR>
<TR>
<TD >Prišel bo skupaj z Onezimom,  mojim zvestim in ljubljenim bratom,  ki je iz vašega kraja. Onadva vas bosta seznanila z vsem,  kar se tu dogaja.</TD>
</TR>
<TR>
<TD >Pozdravlja vas Aristarh,  ki je z menoj v ječi,  pa tudi Barnabov bratranec Marko (glede katerega smo vam naročili,  da ga prisrčno sprejmite,  če pride k vam)</TD>
</TR>
<TR>
<TD >in Jezus,  ki mu pravijo Just. Ti so izmed obrezanih. So edini,  ki delajo z menoj za Božje kraljestvo,  in so mi v veliko tolažbo.</TD>
</TR>
<TR>
<TD >Pozdravlja vas Epafra,  ki je iz vašega kraja,  suženj Kristusa Jezusa. On vedno goreče moli za vas,  da bi ostali zreli in trdno prepričani o vsem,  kar je povezano z Božjo voljo.</TD>
</TR>
<TR>
<TD >Zagotavljam vam,  da se zelo trudi za vas ter za tiste v Laodikeji in Hierapoli.</TD>
</TR>
<TR>
<TD >Pozdravljata vas ljubljeni zdravnik Luka pa tudi Dema.</TD>
</TR>
<TR>
<TD >Pozdravite brate v Laodikeji ter Nimfo in občino,  ki se zbira v njeni hiši.</TD>
</TR>
<TR>
<TD >Ko se bo to pismo prebralo pri vas,  poskrbite,  da se bo prebralo tudi v laodikejski občini in da boste tudi vi prebrali tisto iz Laodikeje.</TD>
</TR>
<TR>
<TD >Arhipu pa povejte,  naj se potrudi,  da opravi delo,  ki ga je prejel od Gospoda.</TD>
</TR>
<TR>
<TD >Jaz,  Pavel,  vam lastnoročno pišem tudi svoj pozdrav. Spominjajte se mojih jetniških verig. Naj bo z vami Božja nezaslužena dobrota.</TD>
</TR>
</TBODY>
</TABLE>
</body>
</html>
