<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Miha</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Miha 1. Poglavje</TD>
</TR>
<TR>
<TD >To je sporočilo,  ki ga je Miha iz Morešeta v času Judovih kraljev Jotama,  Ahaza in Ezekija v videnju dobil od Jehova glede Samarije in Jeruzalema:</TD>
</TR>
<TR>
<TD >»Poslušajte,  vsa ljudstva!<br>Prisluhnite,  zemlja in vsi njeni prebivalci!<br>Jaz,  Vrhovni gospod Jehova,  bom pričal proti vam, <br>jaz,  Jehova,  bom pričal iz svojega svetega templja.</TD>
</TR>
<TR>
<TD >Glejte,  jaz,  Jehova,  prihajam iz svojega prebivališča.<br>Spustil se bom dol in hodil po zemeljskih vrhovih.</TD>
</TR>
<TR>
<TD >Pod menoj se bodo stopile gore<br>in razklale doline, <br>kakor se vosek stopi v bližini ognja<br>in kakor se vode razlijejo po strmini.</TD>
</TR>
<TR>
<TD >Vse to je zaradi uporništva Jakobovega ljudstva, <br>zaradi grehov Izraelovih potomcev.<br>Kdo je kriv,  da se Jakobovo ljudstvo upira?<br>Ali ne Samarija?<br>In kdo je odgovoren za višave na Judovem?<br>Ali ne Jeruzalem?</TD>
</TR>
<TR>
<TD >Samarijo bom spremenil v kup ruševin na polju, <br>v kraj,  kjer zasajajo vinograde.<br>Njeno kamenje bom pometal v dolino, <br>njene temelje bom razkril.</TD>
</TR>
<TR>
<TD >Vse njene izrezljane podobe bodo zdrobljene, <br>vsi darovi,  ki jih je dobila kot plačilo za svoje prostituiranje,  bodo sežgani v ognju.<br>Vse njene malike bom uničil.<br>Vse te stvari si je namreč nabrala z denarjem,  ki ga je dobila za svoje prostituiranje, <br>in vse te stvari bodo spet postale plačilo za prostituiranje.«</TD>
</TR>
<TR>
<TD >Zato bom žaloval in tulil, <br>hodil bom bos in napol gol.<br>Zavijal bom kakor šakali, <br>žaloval kakor noji.</TD>
</TR>
<TR>
<TD >Samarijina rana je namreč neozdravljiva, <br>razširila se je vse do Judove dežele.<br>Nadloga je prišla vse do vrat mojega ljudstva,  do Jeruzalema.</TD>
</TR>
<TR>
<TD >»Ne oznanite tega v Gatu, <br>nikar ne jočite!<br>Prebivalci Bet Leafre,  valjajte se v prahu!</TD>
</TR>
<TR>
<TD >Prebivalci Šafirja,  odidite goli in osramočeni!<br>Prebivalci Zaanana niso prišli ven.<br>Bet Ezel bo žaloval,  pri njem ne boste več našli zatočišča.</TD>
</TR>
<TR>
<TD >Prebivalci Marota pričakujejo nekaj dobrega, <br>toda jaz,  Jehova,  k jeruzalemskim vratom pošiljam to,  kar je slabo.</TD>
</TR>
<TR>
<TD >O prebivalci Lahiša,  vprezite konje v voz!<br>Vi ste sionsko hčer navedli na greh.<br>Uprla si se mi tako,  kot se mi je uprlo izraelsko ljudstvo.</TD>
</TR>
<TR>
<TD >Zato boš Morešet Gatu dala poslovilne darove.<br>Prebivalci Ahziba so prevarali Izraelove kralje.</TD>
</TR>
<TR>
<TD >O prebivalci Mareše,  nad vas bom pripeljal osvajalca.<br>Tisti,  ki je slaven v Izraelu,  bo prišel vse do Adulama.</TD>
</TR>
<TR>
<TD >Ostrizite si glavo do golega,  obrijte si jo zaradi svojih ljubljenih otrok.<br>Ostrizite si glavo,  da bo gola kakor orlova, <br>saj so bili vaši otroci odpeljani v pregnanstvo.«</TD>
</TR>
<TR>
<TD >Miha 2. Poglavje</TD>
</TR>
<TR>
<TD >»Gorje tistim,  ki spletkarijo, <br>tistim,  ki na svojih ležiščih naklepajo slabe stvari!<br>Ko se zdani,  jih izvršijo, <br>ker imajo moč to narediti.</TD>
</TR>
<TR>
<TD >Zaželijo si polja in si jih prisvojijo;<br>zaželijo si hiše in si jih vzamejo.<br>Ljudem z goljufanjem jemljejo hiše, <br>z varanjem njihovo dediščino.</TD>
</TR>
<TR>
<TD >Zato Jehova pravi takole:<br>‚Za vas pripravljam nesrečo,  pred katero ne boste pobegnili.<br>Nič več ne boste ošabni,  saj bo to čas nesreče.</TD>
</TR>
<TR>
<TD >Tisti dan bodo ljudje s prezirom govorili o vas<br>in bridko žalovali zaradi vas.<br>Govorili bodo: »Popolnoma smo uničeni!<br>Delež našega ljudstva daje drugim. Vzel nam ga je!<br>Naša polja daje nezvestim.«</TD>
</TR>
<TR>
<TD >Zato ne boste imeli v mojem,  Jehovovem ljudstvu nikogar, <br>ki bi vam glede na žreb z merilno vrvjo odmeril del dežele.</TD>
</TR>
<TR>
<TD >»Nehajte prerokovati!« govorijo.<br>»Tega ne smejo prerokovati.<br>Ponižanje nas ne bo doletelo.«</TD>
</TR>
<TR>
<TD >O Jakobovi potomci,  slišali ste ljudi govoriti:<br>»Ali je Jehova postal nepotrpežljiv?<br>Ali bo res naredil to?«<br>Ali nisem tistim,  ki delajo to,  kar je prav,  obljubil,  da jim bom poplačal z dobrim?</TD>
</TR>
<TR>
<TD >V zadnjem času pa se moje ljudstvo dviguje kakor sovražnik.<br>Tistim,  ki gredo mimo brez vsake skrbi,  kakor bi se vračali iz vojne, <br>sredi belega dne jemljete dragoceno okrasje z oblačil.</TD>
</TR>
<TR>
<TD >Ženske iz mojega ljudstva izganjate iz njihovih prijetnih hiš.<br>Njihovim otrokom za vedno odvzemate moje čudovite blagoslove.</TD>
</TR>
<TR>
<TD >Vstanite in pojdite,  ker ta dežela ni več vaš mirni dom!<br>Zaradi njene nečistosti jo bo doletelo uničenje,  boleče uničenje.</TD>
</TR>
<TR>
<TD >Če kak človek počne nekoristne stvari in vara ter laže z besedami<br>»Prerokoval ti bom o vinu in drugih alkoholnih pijačah«, <br>je ravno pravšnji prerok za to ljudstvo.</TD>
</TR>
<TR>
<TD >O Jakobovo ljudstvo,  zbral te bom,  vse vas, <br>preostanek Izraelovega ljudstva bom privedel skupaj.<br>Združil jih bom kakor ovce v ogradi, <br>kakor čredo na pašniku;<br>slišal se bo hrup od ljudi.</TD>
</TR>
<TR>
<TD >Pred njimi bo šel ta,  ki bo prebil zid, <br>pa tudi oni bodo šli skozi nastalo odprtino in jo razširili; odkorakali bodo skozi vrata.<br>Njihov kralj bo šel skozi vrata pred njimi<br>in Jehova jih bo vse vodil.«</TD>
</TR>
<TR>
<TD >Miha 3. Poglavje</TD>
</TR>
<TR>
<TD >Rekel sem: »Poglavarji Jakobovega ljudstva<br>in vladarji Izraelovega ljudstva,  prosim,  poslušajte!<br>Ali ni vaša dolžnost,  da uveljavljate pravico?</TD>
</TR>
<TR>
<TD >Toda vi sovražite to,  kar je dobro,  in ljubite to,  kar je slabo.<br>Ljudem odirate kožo in jim trgate meso s kosti.</TD>
</TR>
<TR>
<TD >Jeste meso mojega ljudstva<br>in jim odirate kožo, <br>lomite in drobite njihove kosti.<br>Z njimi ravnate kakor s tistim,  kar se da kuhat v kotel,  kakor z mesom v loncu.</TD>
</TR>
<TR>
<TD >Prišel bo čas,  ko bodo Jehova klicali na pomoč, <br>vendar jim ne bo odgovoril.<br>Zaradi njihovih hudobnih dejanj<br>se bo obrnil proč od njih.</TD>
</TR>
<TR>
<TD >Jehova takole govori proti prerokom,  ki napeljujejo moje ljudstvo na krivo pot, <br>ki oznanjajo mir,  ko imajo kaj jesti, <br>tistemu,  ki jim ne da nič v usta,  pa napovedujejo vojno:</TD>
</TR>
<TR>
<TD >‚Zajela vas bo noč in nobenega videnja ne boste imeli, <br>zavladala bo tema in ne boste mogli vedeževati.<br>Sonce bo zašlo nad preroki<br>in dan se jim bo spremenil v noč.</TD>
</TR>
<TR>
<TD >Vidci bodo osramočeni<br>in vedeževalci razočarani.<br>Vsi si bodo od sramu pokrili usta, <br>ker od mene ne bo nobenega odgovora.«</TD>
</TR>
<TR>
<TD >Jaz pa sem zaradi Jehovovega duha poln moči, <br>pomaga mi ravnati pravično in pogumno, <br>da Jakobovemu ljudstvu povem njegove prestopke in Izraelovemu ljudstvu njegov greh.</TD>
</TR>
<TR>
<TD >Poslušajte,  prosim,  poglavarji Jakobovega ljudstva<br>in vladarji Izraelovega ljudstva, <br>ki sovražite pravico in izkrivljate to,  kar je prav, </TD>
</TR>
<TR>
<TD >ki gradite Sion s prelivanjem krvi in Jeruzalem z nepravičnostjo.</TD>
</TR>
<TR>
<TD >Njegovi voditelji sodijo v zameno za podkupnino, <br>njegovi duhovniki poučujejo za plačilo<br>in njegovi preroki vedežujejo za denar.<br>Kljub temu računajo na Jehovovo podporo in govorijo:<br>»Ali ni Jehova z nami?<br>Nobena nesreča nas ne bo zadela.«</TD>
</TR>
<TR>
<TD >Zato bo zaradi vas<br>Sion preoran kakor njiva, <br>od Jeruzalema bodo ostali le kupi ruševin<br>in goro Božje hiše bo obrasel gozd.</TD>
</TR>
<TR>
<TD >Miha 4. Poglavje</TD>
</TR>
<TR>
<TD >V zadnjih dneh bo gora, <br>na kateri je Jehovova hiša, <br>trdno stala nad vrhovi drugih gora.<br>Dvigala se bo nad hribe<br>in k njej se bodo stekala ljudstva.</TD>
</TR>
<TR>
<TD >Ljudje iz mnogih narodov bodo prišli in govorili:<br>»Pridite,  povzpnimo se na Jehovovo goro, <br>k hiši Jakobovega Boga.<br>On nas bo poučeval o tem,  kako ravna, <br>in mi bomo živeli tako,  kot on želi.«<br>S Siona bo namreč prišel zakon, <br>iz Jeruzalema Jehovova beseda.</TD>
</TR>
<TR>
<TD >Bog bo razsojal med mnogimi ljudstvi<br>in urejal zadeve med mogočnimi narodi daleč stran.<br>Svoje meče bodo prekovali v lemeže<br>in svoje sulice v srpe.<br>Narod ne bo več dvignil meča proti narodu<br>niti se ne bodo več učili vojskovati.</TD>
</TR>
<TR>
<TD >Vsak bo sedel pod svojo trto in pod svojo figo<br>in nihče jim ne bo vlival strahu.<br>To je namreč rekel Jehova nad vojskami.</TD>
</TR>
<TR>
<TD >Vsa ljudstva bodo služila vsako svojemu bogu, <br>mi pa bomo služili svojemu Bogu Jehovu vedno,  vso večnost.</TD>
</TR>
<TR>
<TD >»Tisti dan, « govori Jehova, <br>»bom zbral svoje šepajoče ljudstvo, <br>zbral bom tiste,  ki so razkropljeni, <br>tiste,  ki sem jih kaznoval.</TD>
</TR>
<TR>
<TD >Od šepajočega ljudstva bom ohranil ostanek<br>in iz ljudstva,  ki je bilo pregnano daleč stran,  bom naredil mogočen narod.<br>Jaz,  Jehova,  bom kraljeval nad njim na gori Sion, <br>zdaj in vso večnost.</TD>
</TR>
<TR>
<TD >In ti,  stolp,  ki ščitiš čredo, <br>hrib sionske hčere, <br>k tebi bo prišla,  da,  k tebi se bo vrnila prvotna oblast, <br>kraljestvo,  ki pripada jeruzalemski hčeri.</TD>
</TR>
<TR>
<TD >Zakaj vpiješ na ves glas?<br>Ali nimaš kralja?<br>Ali je tvoj svetovalec izginil?<br>Ali so te zato zgrabile bolečine kakor žensko,  ki rojeva?</TD>
</TR>
<TR>
<TD >O sionska hči,  zvijaj se od bolečin<br>in stokaj kakor ženska,  ki rojeva.<br>Šla boš namreč iz mesta in živela na polju.<br>Šla boš vse do Babilona.<br>Tam boš rešena, <br>tam te bo Jehova odkupil iz rok tvojih sovražnikov.</TD>
</TR>
<TR>
<TD >Takrat se bodo proti tebi zbrali mnogi narodi.<br>Govorili bodo: ‚Naj bo Sion oskrunjen<br>in naj naše oči to vidijo.</TD>
</TR>
<TR>
<TD >Toda oni ne poznajo mojih misli<br>in ne razumejo mojih namenov,  govorim jaz,  Jehova.<br>Kakor pravkar požeto žito jih bom zbral na mlatišču.</TD>
</TR>
<TR>
<TD >Vstani in mlati,  o sionska hči!<br>Povzročil bom,  da boš kakor bik z železnimi rogovi<br>in bakrenimi kopiti.<br>V prah boš zdrobila mnoga ljudstva.<br>Njihov nepošteno pridobljeni dobiček boš posvetila meni,  Jehovu, <br>njihovo bogastvo boš posvetila meni,  Gospodarju vse zemlje.«</TD>
</TR>
<TR>
<TD >Miha 5. Poglavje</TD>
</TR>
<TR>
<TD >O napadena hči, <br>zdaj si delaš zareze v telo.<br>Oblegajo nas.<br>S palico tepejo po licih izraelskega sodnika.</TD>
</TR>
<TR>
<TD >»Ti,  Betlehem Efrata, <br>ki si eno najmanjših mest na Judovem<br>– iz tebe bo prišel tisti,  ki bo v mojem imenu vladal v Izraelu, <br>tisti,  ki izvira iz davne preteklosti,  že od nekdaj.«</TD>
</TR>
<TR>
<TD >Bog bo svoje ljudstvo izročil sovražnikom, <br>dokler ženska,  ki je sredi poroda,  ne rodi.<br>Preostali vladarjevi bratje pa se bodo vrnili k izraelskemu ljudstvu.</TD>
</TR>
<TR>
<TD >Vladar bo stal in pasel čredo z Jehovovo močjo, <br>z oblastjo svojega Boga Jehova,  čigar ime je vzvišeno.<br>In oni bodo živeli v miru, <br>saj bo njegova veličina segala do skrajnih koncev zemlje.</TD>
</TR>
<TR>
<TD >Prinesel bo mir.<br>Ko pa bo Asirija vdrla v deželo in teptala naše utrjene stolpe, <br>bomo določili sedem pastirjev,  da,  osem voditeljev,  izbranih izmed ljudi,  da se bodo borili proti njej.</TD>
</TR>
<TR>
<TD >Z mečem bodo kaznovali asirsko deželo<br>in Nimrodovo deželo pri njenih vhodih.<br>Vladar nas bo rešil Asirije, <br>ko bo vdrla v našo deželo in teptala naše ozemlje.</TD>
</TR>
<TR>
<TD >Preostanek Jakobovega ljudstva bo sredi mnogih ljudstev<br>kakor rosa od Jehova, <br>kakor plohe,  ki namakajo rastlinje, <br>ki niso odvisne od človeka<br>niti ne čakajo na ljudi.</TD>
</TR>
<TR>
<TD >Preostanek Jakobovega ljudstva bo med narodi, <br>med mnogimi ljudstvi, <br>kakor lev med gozdnimi živalmi, <br>kakor mlad lev med čredami ovc, <br>ki jih,  ko gre skozi čredo,  grabi in trga, <br>in ni nikogar,  ki bi jih rešil.</TD>
</TR>
<TR>
<TD >Premagal boš svoje nasprotnike, <br>vsi tvoji sovražniki bodo uničeni.</TD>
</TR>
<TR>
<TD >»Tisti dan, « govori Jehova, <br>»bom pobil vaše konje in uničil vaše bojne vozove.</TD>
</TR>
<TR>
<TD >Uničil bom mesta v vaši deželi<br>in porušil vse vaše utrdbe.</TD>
</TR>
<TR>
<TD >Naredil bom konec vašemu čaranju, <br>med vami ne bo več nikogar,  ki bi se ukvarjal z magijo.</TD>
</TR>
<TR>
<TD >Uničil bom vaše izrezljane podobe in vaše svete stebre, <br>nič več se ne boste klanjali izdelkom svojih rok.</TD>
</TR>
<TR>
<TD >Izruval bom vaše svete kole<br>in uničil vaša mesta.</TD>
</TR>
<TR>
<TD >V svoji veliki jezi se bom maščeval narodom, <br>ki me nočejo poslušati.«</TD>
</TR>
<TR>
<TD >Miha 6. Poglavje</TD>
</TR>
<TR>
<TD >Poslušajte,  prosim,  kar Jehova govori.<br>Vstanite,  zagovarjajte se vpričo gora<br>in naj hribi slišijo vaš glas.</TD>
</TR>
<TR>
<TD >Gore,  vi trdni temelji zemlje, <br>poslušajte Jehovove dokaze!<br>Jehova je v sodnem sporu s svojim ljudstvom, <br>tožil bo izraelsko ljudstvo:</TD>
</TR>
<TR>
<TD >»O moje ljudstvo,  kaj sem vam naredil?<br>S čim sem vam otežil življenje?<br>Pričajte proti meni.</TD>
</TR>
<TR>
<TD >Odpeljal sem vas iz egiptovske dežele, <br>rešil sem vas iz dežele,  v kateri ste bili sužnji.<br>Pred vami sem poslal Mojzesa,  Arona in Mirjam.</TD>
</TR>
<TR>
<TD >O moje ljudstvo,  spomnite se,  prosim,  kaj je predlagal moabski kralj Balak<br>in kaj mu je Beorjev sin Balaam odgovoril.<br>Spomnite se,  kaj se je dogajalo od Šitima do Gilgala, <br>da boste vedeli,  da jaz,  Jehova,  delam to,  kar je prav.«</TD>
</TR>
<TR>
<TD >Kaj naj prinesem,  ko pridem pred Jehova?<br>S čim naj se priklonim Bogu,  ki je v nebesih?<br>Ali naj pred njega prinesem žgalne daritve, <br>enoletna teleta?</TD>
</TR>
<TR>
<TD >Ali bo Jehova vesel tisočev ovnov, <br>desettisočev potokov olja?<br>Ali naj dam svojega prvorojenca za svoje prestopke, <br>svojega otroka za svoje grehe?</TD>
</TR>
<TR>
<TD >O človek,  Jehova ti je povedal,  kaj je dobro.<br>Kaj tvoj Bog zahteva od tebe?<br>Samo to,  da ravnaš pravično,  ceniš zvestobo<br>in si skromen,  ko živiš v skladu z njegovo voljo.</TD>
</TR>
<TR>
<TD >Jehova glasno govori ljudem v mestu.<br>Moder človek bo imel strahospoštovanje do njegovega imena.<br>Bodite pozorni na kazen in na tistega,  ki jo je določil.</TD>
</TR>
<TR>
<TD >Ali ima hudobni v svoji hiši še vedno zaklade,  ki si jih je pridobil s hudobnostjo?<br>Ali ima še vedno premajhno mero,  ki se Bogu gnusi?</TD>
</TR>
<TR>
<TD >Ali sem lahko nedolžen,  če imam netočno tehtnico, <br>če imam vrečo s prelahkimi utežmi?</TD>
</TR>
<TR>
<TD >Bogataši v tem mestu so zelo nasilni, <br>njegovi prebivalci govorijo laži<br>in imajo zvijačen jezik.</TD>
</TR>
<TR>
<TD >»Zato te bom strogo kaznoval, <br>zaradi tvojih grehov te bom opustošil.</TD>
</TR>
<TR>
<TD >Jedel boš,  vendar se ne boš nasitil, <br>tvoj želodec bo prazen.<br>Stvari,  ki jih boš vzel,  ne boš mogel spraviti na varno.<br>Če pa boš že kaj spravil na varno,  bom to izročil tvojim sovražnikom.</TD>
</TR>
<TR>
<TD >Sejal boš,  vendar ne boš žel.<br>Stiskal boš olive,  vendar ne boš imel olja.<br>Stiskal boš grozdje,  vendar vina ne boš pil.</TD>
</TR>
<TR>
<TD >Vi se ravnate po Omrijevih odredbah in posnemate Ahaba in njegovo rodbino<br>ter živite po njihovih nasvetih.<br>Zato vas bom kaznoval,  tako da se bodo ljudje ob pogledu na vas zgrozili, <br>žvižgali bodo za prebivalci mesta.<br>Ljudstva se vam bodo posmehovala.«</TD>
</TR>
<TR>
<TD >Miha 7. Poglavje</TD>
</TR>
<TR>
<TD >Gorje mi! Sem kakor tisti, <br>ki po tem,  ko je poletno sadje obrano<br>in paberkovanje po trgatvi končano, <br>ne najde nobenega grozda,  da bi ga pojedel, <br>niti zgodnje fige,  ki si je tako zelo želi.</TD>
</TR>
<TR>
<TD >Vsi zvesti in vdani so izginili z zemlje, <br>med ljudmi ni poštenega.<br>Vsi prežijo v zasedi in čakajo,  da bi koga ubili.<br>Vsak lovi svojega brata z mrežo.</TD>
</TR>
<TR>
<TD >So mojstri za hudobna dejanja.<br>Voditelj zahteva podkupnino, <br>sodnik zahteva nagrado, <br>vpliven človek javno razglaša svoje želje<br>– skupaj spletkarijo.</TD>
</TR>
<TR>
<TD >Najboljši med njimi je kakor trnje, <br>najpoštenejši med njimi je slabši od bodeče žive meje.<br>Prišel bo dan,  ki so ga oznanjali njihovi stražarji,  dan,  ko se jim bo sodilo.<br>Takrat bo vse zajela panika.</TD>
</TR>
<TR>
<TD >Ne verjemite bližnjemu.<br>Ne zaupajte tesnemu prijatelju.<br>Pazi,  kaj govoriš njej,  ki leži v tvojem objemu.</TD>
</TR>
<TR>
<TD >Sin zaničuje očeta, <br>hči se upira svoji mami<br>in snaha svoji tašči;<br>človeka sovražijo njegovi domači.</TD>
</TR>
<TR>
<TD >Jaz pa bom pozorno čakal,  kdaj bo Jehova ukrepal.<br>Potrpežljivo bom čakal Boga,  svojega Rešitelja.<br>Moj Bog me bo uslišal.</TD>
</TR>
<TR>
<TD >O moja sovražnica,  ne veseli se mojih težav!<br>Čeprav sem padel,  bom spet vstal.<br>Čeprav živim v temi,  bo Jehova moja luč.</TD>
</TR>
<TR>
<TD >Grešil sem proti Jehovu, <br>zato bom prenašal njegovo veliko jezo, <br>dokler se ne zavzame zame v mojem sodnem primeru in poskrbi,  da dosežem pravico.<br>Pripeljal me bo k svetlobi, <br>gledal bom njegovo pravičnost.</TD>
</TR>
<TR>
<TD >Moja sovražnica bo to videla, <br>sram bo njo,  ki mi je govorila:<br>»Kje je tvoj Bog Jehova?«<br>Gledal bom njen žalostni konec.<br>Poteptana bo kakor blato na ulicah.</TD>
</TR>
<TR>
<TD >To bo dan,  ko bodo gradili tvoje kamnito obzidje, <br>dan,  ko se bodo razširile meje tvoje dežele.</TD>
</TR>
<TR>
<TD >Tisti dan bodo prišli k tebi<br>ljudje z območja od Asirije pa vse tja do egiptovskih mest, <br>iz vseh krajev od Egipta pa vse do Reke, <br>iz vseh dežel,  ki se razprostirajo med morji in gorami.</TD>
</TR>
<TR>
<TD >Dežela se bo spremenila v puščavo zaradi svojih prebivalcev, <br>zaradi tega,  kar so počeli.</TD>
</TR>
<TR>
<TD >O Bog,  s palico pasi svoje ljudstvo,  čredo,  ki je tvoja dediščina, <br>čredo,  ki je sama živela v gozdu,  sredi sadovnjaka.<br>Naj se pase v Bašanu in Gileadu kakor pred davnimi časi.</TD>
</TR>
<TR>
<TD >»Pokazal vam bom osupljive stvari, <br>kakor sem vam jih takrat,  ko ste odšli iz egiptovske dežele.</TD>
</TR>
<TR>
<TD >Narodi jih bodo videli in se kljub svoji mogočnosti sramovali.<br>Na usta si bodo položili roko, <br>oglušeli bodo.</TD>
</TR>
<TR>
<TD >Kakor kače bodo lizali prah.<br>Kakor plazilci bodo trepetaje prišli iz svojih utrdb, <br>močno prestrašeni bodo prišli k meni,  ki sem vaš Bog Jehova;<br>bali se me bodo.«</TD>
</TR>
<TR>
<TD >Kdo je Bog kakor ti?<br>Ti oproščaš grehe in odpuščaš prestopke tistim,  ki so ostali od tvojega ljudstva.<br>Ne boš se večno jezil, <br>saj ti je v veselje izkazovati vdano ljubezen.</TD>
</TR>
<TR>
<TD >Znova se nas boš usmilil,  naše prestopke boš poteptal.<br>Vse naše grehe boš vrgel v morske globine.</TD>
</TR>
<TR>
<TD >Zvest nam boš,  kot si bil Jakobu, <br>in vdano nas boš ljubil,  kot si ljubil Abrahama, <br>tako kot si prisegel našim praočetom pred davnimi časi.</TD>
</TR>
</TBODY>
</TABLE>
</body>
</html>
