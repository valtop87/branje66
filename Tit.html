<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Titu</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Titu 1. Poglavje</TD>
</TR>
<TR>
<TD >Jaz,  Pavel,  sem Božji suženj in apostol Jezusa Kristusa. Imam enako vero kot Božji izbrani in tudi točno spoznanje resnice,  ki je povezana z vdanostjo Bogu.</TD>
</TR>
<TR>
<TD >Vse to temelji na upanju na večno življenje,  ki ga je pred davnimi časi obljubil Bog – Bog pa ne more lagati.</TD>
</TR>
<TR>
<TD >Naš Rešitelj,  Bog,  je ob svojem času objavil svojo besedo z oznanjevanjem,  ki mi je bilo zaupano v skladu z njegovo zapovedjo.</TD>
</TR>
<TR>
<TD >To pismo pišem tebi,  moj sovernik Tit,  ki si mi kot lastni sin.<br>Naj ti Bog,  naš Oče,  in Kristus Jezus,  naš Rešitelj,  izkažeta nezasluženo dobroto in naklonita mir.</TD>
</TR>
<TR>
<TD >Na Kreti sem te pustil zato,  da popraviš,  kar ni v redu,  in da v skladu z navodili,  ki sem ti jih dal,  po mestih postaviš starešine.</TD>
</TR>
<TR>
<TD >Starešina mora biti tak,  da mu ni kaj očitati,  poročen naj bo samo z eno ženo in ima verne otroke,  ki niso na slabem glasu kot razbrzdani ali uporni.</TD>
</TR>
<TR>
<TD >Nadzornik namreč skrbi za Božje zadeve,  zato mora biti tak,  da mu ni kaj očitati. Ne sme biti samovoljen,  ne vzkipljiv,  ne pijanec,  ne nasilnež,  ne pohlepen po dobičku, </TD>
</TR>
<TR>
<TD >ampak mora biti gostoljuben,  ljubiti mora to,  kar je dobro,  biti mora razsoden,  pravičen,  vdan Bogu,  tak,  ki se zna obvladovati</TD>
</TR>
<TR>
<TD >in ki se pri svojem poučevanju trdno drži zanesljivega sporočila. Tako bo lahko s koristnim poukom spodbujal druge in opominjal tiste,  ki nasprotujejo.</TD>
</TR>
<TR>
<TD >Mnogo je namreč takih,  ki so uporni,  govorijo nekoristne reči in druge zavajajo. Med temi je tudi precej takih,  ki govorijo,  da se je treba obrezati.</TD>
</TR>
<TR>
<TD >Tem je treba zapreti usta,  ker učijo,  česar ne bi smeli,  zato da bi si na nepošten način pridobili dobiček,  in tako spodkopavajo vero celim družinam.</TD>
</TR>
<TR>
<TD >Neki prerok s Krete je o svojih rojakih rekel: »Krečani so večni lažnivci,  hude zveri,  leni požeruhi.«</TD>
</TR>
<TR>
<TD >In imel je prav. Zato jih strogo opominjaj,  tako da bodo trdni v veri</TD>
</TR>
<TR>
<TD >in da ne bodo poslušali judovskih bajk in zapovedi ljudi,  ki obračajo hrbet resnici.</TD>
</TR>
<TR>
<TD >Čistim je vse čisto. Umazanim in nevernim pa ni nič čisto,  saj sta umazana tako njihov um kot tudi njihova vest.</TD>
</TR>
<TR>
<TD >Javno razglašajo,  da poznajo Boga,  toda s svojimi deli ga zatajujejo,  saj so odvratni,  neposlušni in neprimerni za kakršno koli dobro delo.</TD>
</TR>
<TR>
<TD >Titu 2. Poglavje</TD>
</TR>
<TR>
<TD >Ti pa vedno govori to,  kar je v skladu s koristnim naukom.</TD>
</TR>
<TR>
<TD >Starejši moški naj bodo v vsem zmerni,  naj bodo odgovorni ljudje,  razsodni,  trdni v veri,  polni ljubezni in v vsem zdržljivi.</TD>
</TR>
<TR>
<TD >Tudi starejše ženske naj se vedejo tako,  da bo to v čast Bogu. Naj ne bodo obrekljive,  niti naj ne pijejo preveč vina,  ampak naj učijo to,  kar je dobro.</TD>
</TR>
<TR>
<TD >Tako bodo lahko mlajšim ženskam svetovale,  naj ljubijo svojega moža in svoje otroke, </TD>
</TR>
<TR>
<TD >naj bodo razsodne,  moralno čiste,  pridne gospodinje,  dobre in podrejene svojemu možu,  zato da se o Božji besedi ne bi žaljivo govorilo.</TD>
</TR>
<TR>
<TD >Tudi mlajše moške spodbujaj,  naj bodo razsodni, </TD>
</TR>
<TR>
<TD >sam pa bodi v vseh pogledih za zgled v dobrih delih. Marljivo poučuj to,  kar je čisto, </TD>
</TR>
<TR>
<TD >in pri tem uporabljaj zdrave besede,  ki jim ni kaj oporekati. Tako se bodo nasprotniki osramotili,  ker o nas ne bodo mogli reči nič slabega.</TD>
</TR>
<TR>
<TD >Sužnji naj se v vsem podrejajo svojim lastnikom,  naj si prizadevajo,  da bi jim ugodili,  naj jim ne ugovarjajo</TD>
</TR>
<TR>
<TD >in ne kradejo,  ampak naj bodo povsem zanesljivi,  da bodo tako v vseh pogledih krasili nauk našega Rešitelja,  Boga.</TD>
</TR>
<TR>
<TD >Bog je namreč razodel svojo nezasluženo dobroto,  ko je omogočil rešitev vsakršnim ljudem.</TD>
</TR>
<TR>
<TD >Ta njegova dobrota nas uči,  naj opustimo vse,  kar je v nasprotju z Božjo voljo,  in se odrečemo svetnim željam. Poleg tega nas uči,  naj bomo v življenju v sedanji stvarnosti razsodni,  pravični in vdani Bogu, </TD>
</TR>
<TR>
<TD >medtem ko čakamo na uresničitev čudovitega upanja in na veličastno razodetje velikega Boga in našega Rešitelja,  Jezusa Kristusa.</TD>
</TR>
<TR>
<TD >Kristus je dal samega sebe za nas,  da bi nas rešil vsakršnih hudobnih del ter nas očistil,  da bi bili njegovo posebno ljudstvo in goreči za dobra dela.</TD>
</TR>
<TR>
<TD >O vsem tem poučuj druge ter jih spodbujaj in opominjaj,  saj imaš za to vsa pooblastila. Naj nate nikoli nihče ne gleda zviška.</TD>
</TR>
<TR>
<TD >Titu 3. Poglavje</TD>
</TR>
<TR>
<TD >Spominjaj brate,  naj se vladam in oblastem podrejajo in jih ubogajo,  naj bodo vedno pripravljeni delati dobro, </TD>
</TR>
<TR>
<TD >naj o nikomer ne govorijo grdo,  naj ne bodo prepirljivi,  ampak naj bodo razumni in do vseh kar najbolj blagi.</TD>
</TR>
<TR>
<TD >Tudi mi smo namreč bili nekoč nespametni,  neposlušni in zavedeni,  bili smo sužnji raznovrstnih želja in užitkov,  bili smo hudobni,  zavistni ter zaničevanja vredni in smo sovražili drug drugega.</TD>
</TR>
<TR>
<TD >Ko pa je naš Rešitelj,  Bog,  razodel svojo prijaznost in svojo ljubezen do človeštva, </TD>
</TR>
<TR>
<TD >nas je rešil,  vendar ne zaradi naših pravičnih del,  ampak zaradi svojega usmiljenja. Rešil nas je s tem,  da nas je privedel v življenje,  ko nas je očistil s kopeljo,  in s tem,  da nas je po svetem duhu prenovil.</TD>
</TR>
<TR>
<TD >Tega duha je bogato izlil na nas po Jezusu Kristusu,  našem Rešitelju, </TD>
</TR>
<TR>
<TD >da bi,  potem ko bi bili po njegovi nezasluženi dobroti razglašeni za pravične,  postali dediči večnega življenja,  v katero upamo.</TD>
</TR>
<TR>
<TD >Na to,  kar sem do zdaj povedal,  se lahko zaneseš in želim,  da vse to vedno odločno zagovarjaš. Tako se bodo tisti,  ki verjamejo v Boga,  lahko osredotočili na opravljanje dobrih del. To je dobro in koristno za ljudi.</TD>
</TR>
<TR>
<TD >Ne zapletaj se v nespametna polemiziranja,  preiskovanja rodovnikov ter v prepire in spore glede Zakonika,  saj je vse to nekoristno in nesmiselno.</TD>
</TR>
<TR>
<TD >Človeka,  ki širi krive nauke,  najprej enkrat opomni in nato še enkrat. Če še vedno ne posluša,  se nehaj družiti z njim, </TD>
</TR>
<TR>
<TD >saj veš,  da je takšen človek zašel s prave poti ter da greši in je sam sebe že obsodil.</TD>
</TR>
<TR>
<TD >Ko bom k tebi poslal Artemaja ali Tihika,  se,  prosim,  potrudi,  da prideš k meni v Nikopolo. Odločil sem se namreč,  da bom tu preživel zimo.</TD>
</TR>
<TR>
<TD >Poskrbi,  da bosta Zena,  ki dobro pozna Zakonik,  in Apolo dobila vse potrebno za na pot,  da jima ne bo ničesar manjkalo.</TD>
</TR>
<TR>
<TD >Pa tudi naši bratje naj se učijo opravljati dobra dela,  da bi lahko pomagali,  ko bo to treba,  in tako njihovo služenje ne bo nekoristno.</TD>
</TR>
<TR>
<TD >Pozdravljajo te vsi,  ki so pri meni. V mojem imenu pozdravi sovernike,  ki nas imajo radi.<br>Naj Bog vsem vam izkaže nezasluženo dobroto.</TD>
</TR>
</TBODY>
</TABLE>
</body>
</html>
