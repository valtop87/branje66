<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>1. kraljev</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >1. kraljev 1. Poglavje</TD>
</TR>
<TR>
<TD >Kralj David pa je bil star,  že precej v letih. Pokrivali so ga,  da bi mu bilo toplo,  vendar se ni mogel ogreti.</TD>
</TR>
<TR>
<TD >Zato so mu njegovi služabniki rekli: »Naš gospod kralj,  dovoli,  da poiščemo mlado devico,  ki ti bo stregla in skrbela zate. Ležala bo poleg tebe,  naš gospod kralj,  da ti bo toplo.«</TD>
</TR>
<TR>
<TD >Tako so po vsej izraelski deželi iskali lepo dekle in našli so Šunemko Abišago ter jo pripeljali h kralju.</TD>
</TR>
<TR>
<TD >Bila je izredno lepa. Stregla je kralju in skrbela zanj,  on pa z njo ni imel spolnih odnosov.</TD>
</TR>
<TR>
<TD >V tistem času je Hagitin sin Adonija začel povzdigovati samega sebe. Govoril je: »Jaz bom kralj!« Priskrbel si je voz,  konjenike in 50 mož,  da so tekli pred njim.</TD>
</TR>
<TR>
<TD >Toda njegov oče mu ni hotel oporekati,  zato mu ni nikoli rekel: »Zakaj to delaš?« Adonija se je rodil za Absalomom in je bil enako kot njegov brat zelo lep moški.</TD>
</TR>
<TR>
<TD >Zerujin sin Joab in duhovnik Abjatar,  s katerima se je posvetoval,  sta mu ponudila pomoč in podporo.</TD>
</TR>
<TR>
<TD >Toda duhovnik Zadok,  Jojadov sin Benaja,  prerok Natan,  Šimi,  Rei in Davidovi junaški bojevniki niso podprli Adonija.</TD>
</TR>
<TR>
<TD >Nekega dne je Adonija pri kamnu Zohelet,  ki je blizu En Rogela,  daroval ovce,  govedo in rejene živali. Povabil je vse svoje brate,  kraljeve sinove,  in vse Judovce,  ki so bili v službi pri kralju, </TD>
</TR>
<TR>
<TD >ni pa povabil preroka Natana,  Benajaja,  Davidovih junaških bojevnikov in svojega brata Salomona.</TD>
</TR>
<TR>
<TD >Takrat je Natan govoril s Salomonovo mamo Batšebo. Rekel ji je: »Ali nisi slišala,  da je Hagitin sin Adonija postal kralj? Naš gospod David pa o tem nič ne ve!</TD>
</TR>
<TR>
<TD >Zato te prosim,  poslušaj,  kaj ti bom svetoval,  da bi rešila življenje sebi in svojemu sinu Salomonu.</TD>
</TR>
<TR>
<TD >Pojdi h kralju Davidu in mu reci: ‚Moj gospod kralj,  ali nisi ti meni,  svoji služabnici,  prisegel,  da bo moj sin Salomon postal kralj za teboj in da bo on zasedel tvoj prestol? Kako to,  da je zdaj zakraljeval Adonija?</TD>
</TR>
<TR>
<TD >Medtem ko boš govorila s kraljem,  bom prišel jaz in potrdil tvoje besede.«</TD>
</TR>
<TR>
<TD >Tako je Batšeba šla h kralju v spalnico. Kralj pa je bil zelo star in Šunemka Abišaga mu je stregla.</TD>
</TR>
<TR>
<TD >Batšeba je pokleknila pred kralja in se priklonila do tal. Kralj jo je vprašal: »Kaj želiš?«</TD>
</TR>
<TR>
<TD >Rekla mu je: »Moj gospod,  ti si meni,  svoji služabnici,  prisegel pri svojem Bogu Jehovu,  da bo moj sin Salomon postal kralj za teboj in da bo on zasedel tvoj prestol.</TD>
</TR>
<TR>
<TD >Ampak zdaj je zakraljeval Adonija! Ti,  moj gospod kralj,  pa o tem nič ne veš.</TD>
</TR>
<TR>
<TD >Daroval je mnogo bikov,  rejenih živali in ovc. Povabil je vse kraljeve sinove,  duhovnika Abjatarja in vojaškega poveljnika Joaba,  toda tvojega služabnika Salomona ni povabil.</TD>
</TR>
<TR>
<TD >Oči vseh v Izraelu so uprte vate,  moj gospod kralj. Vsi čakajo,  da poveš,  kdo bo zasedel prestol za teboj.</TD>
</TR>
<TR>
<TD >Sicer se bo zgodilo,  moj gospod kralj,  da bodo takoj,  ko boš umrl,  name in na mojega sina Salomona gledali kot na izdajalca.«</TD>
</TR>
<TR>
<TD >Medtem ko je govorila s kraljem,  je prišel prerok Natan.</TD>
</TR>
<TR>
<TD >Kralju so takoj povedali: »Prerok Natan je tu!« Natan je stopil pred kralja,  pokleknil in se priklonil z obrazom do tal.</TD>
</TR>
<TR>
<TD >Rekel je: »Moj gospod kralj,  ali si ti rekel,  da bo Adonija postal kralj za teboj in da bo on zasedel tvoj prestol?</TD>
</TR>
<TR>
<TD >Danes je namreč šel dol in daroval mnogo bikov,  rejenih živali in ovc. Povabil je vse kraljeve sinove,  vojaške poveljnike in duhovnika Abjatarja. Zdaj z njim jedo in pijejo ter govorijo: ‚Živel kralj Adonija!</TD>
</TR>
<TR>
<TD >Toda ni povabil ne mene,  ne duhovnika Zadoka,  ne Jojadovega sina Benajaja,  ne tvojega služabnika Salomona.</TD>
</TR>
<TR>
<TD >Moj gospod kralj,  ali si ti to odobril,  pa mene,  svojega služabnika,  nisi seznanil s tem,  kdo bo zasedel prestol za teboj?«</TD>
</TR>
<TR>
<TD >Kralj David je odgovoril: »Pokličite Batšebo!« Prišla je in stopila pred kralja.</TD>
</TR>
<TR>
<TD >Kralj pa je rekel: »Pri Jehovu,  živem Bogu,  ki me je rešil iz vseh stisk,  prisegam, </TD>
</TR>
<TR>
<TD >da bom danes tudi izpolnil to,  kar sem ti prisegel pri Izraelovem Bogu Jehovu,  ko sem rekel,  da bo tvoj sin Salomon postal kralj za menoj in da bo on zasedel moj prestol.«</TD>
</TR>
<TR>
<TD >Batšeba je pokleknila pred kralja in se priklonila z obrazom do tal. Rekla je: »Moj gospod,  kralj David,  živi na veke!«</TD>
</TR>
<TR>
<TD >Kralj David je takoj zatem rekel: »Pokličite duhovnika Zadoka,  preroka Natana in Jojadovega sina Benajaja!« Ko so prišli pred kralja, </TD>
</TR>
<TR>
<TD >jim je rekel: »Vzemite s seboj mojo telesno stražo in posadite mojega sina Salomona na mojo mulo ter ga odpeljite dol h Gihonu.</TD>
</TR>
<TR>
<TD >Duhovnik Zadok in prerok Natan naj ga tam mazilita za kralja nad Izraelom. Nato trobite na rog in vzklikajte: ‚Živel kralj Salomon!</TD>
</TR>
<TR>
<TD >Potem se z njim vrnite sem gor. Pride naj sem in se usede na moj prestol. On bo kraljeval namesto mene,  njega bom postavil za voditelja nad Judom in ostalim Izraelom.«</TD>
</TR>
<TR>
<TD >Jojadov sin Benaja je kralju takoj rekel: »Amen! O moj gospod kralj,  naj to odločitev podpre tvoj Bog Jehova.</TD>
</TR>
<TR>
<TD >Tako kot je bil Jehova s teboj,  moj gospod kralj,  naj bo tudi s Salomonom. Njegovo vladavino naj naredi še veličastnejšo od tvoje,  moj gospod kralj David.«</TD>
</TR>
<TR>
<TD >Duhovnik Zadok,  prerok Natan,  Jojadov sin Benaja ter Keretejci in Peletovci so torej posadili Salomona na mulo kralja Davida in ga pripeljali h Gihonu.</TD>
</TR>
<TR>
<TD >Duhovnik Zadok je iz šotora vzel rog z oljem in mazilil Salomona. Ko so zatrobili na rog,  je vse ljudstvo začelo vzklikati: »Živel kralj Salomon!«</TD>
</TR>
<TR>
<TD >Vse ljudstvo ga je nato spremljalo gor. Igrali so na piščali in se zelo veselili. Bili so tako glasni,  da se je zemlja tresla.</TD>
</TR>
<TR>
<TD >Ravno ko so Adonija in njegovi povabljenci nehali jesti,  so zaslišali ves ta hrup. Joab je takoj,  ko je zaslišal glas roga,  vprašal: »Zakaj takšen hrup in nemir v mestu?«</TD>
</TR>
<TR>
<TD >Ko je še govoril,  je prišel Jonatan,  sin duhovnika Abjatarja. Adonija mu je rekel: »Pridi,  ti si dober človek in zagotovo prinašaš dobre novice!«</TD>
</TR>
<TR>
<TD >Toda Jonatan mu je odgovoril: »Ne,  ne prinašam dobrih novic. Naš gospod kralj David je Salomona postavil za kralja.</TD>
</TR>
<TR>
<TD >Poslal je duhovnika Zadoka,  preroka Natana,  Jojadovega sina Benajaja ter Keretejce in Peletovce,  da so Salomona posadili na kraljevo mulo in ga spremljali.</TD>
</TR>
<TR>
<TD >Pri Gihonu sta ga duhovnik Zadok in prerok Natan mazilila za kralja. Potem ko so se vsi veseli vrnili,  je v mestu nastal velik vrvež. To je hrup,  ki ste ga slišali.</TD>
</TR>
<TR>
<TD >In Salomon se je že usedel na kraljevi prestol.</TD>
</TR>
<TR>
<TD >Poleg tega so kraljevi dvorjani prišli čestitat našemu gospodu kralju Davidu. Rekli so mu: ‚Naj tvoj Bog naredi Salomonovo ime še sijajnejše od tvojega imena in naj njegovo vladavino naredi še veličastnejšo od tvoje! Kralj se je nato na svoji postelji priklonil Bogu</TD>
</TR>
<TR>
<TD >in rekel: ‚Naj bo hvaljen Izraelov Bog Jehova,  ker je danes posadil mojega naslednika na prestol in ker mi je dal to videti!«</TD>
</TR>
<TR>
<TD >Vsi Adonijevi povabljenci so zatem prestrašeni vstali in odšli vsak svojo pot.</TD>
</TR>
<TR>
<TD >Tudi Adonija je postalo strah Salomona,  zato je vstal in šel k oltarju ter se oprijel njegovih rogov.</TD>
</TR>
<TR>
<TD >Nato so Salomonu sporočili: »Kralj Salomon,  Adonija se te boji. Drži se rogov oltarja in prosi: ‚Naj mi kralj Salomon najprej priseže,  da mene,  svojega služabnika,  ne bo usmrtil z mečem!«</TD>
</TR>
<TR>
<TD >Salomon pa je rekel: »Če se bo obnašal,  kot je prav,  mu nihče ne bo skrivil lasu. Če pa bo naredil kaj slabega,  bo moral umreti.«</TD>
</TR>
<TR>
<TD >Kralj Salomon je naročil,  naj ga od oltarja pripeljejo k njemu. Adonija je prišel in se mu priklonil. Salomon pa mu je rekel: »Pojdi domov!«</TD>
</TR>
<TR>
<TD >1. kraljev 2. Poglavje</TD>
</TR>
<TR>
<TD >David je malo pred svojo smrtjo sinu Salomonu naročil:</TD>
</TR>
<TR>
<TD >»Jaz bom kmalu umrl. Zato bodi močan in dokaži,  da si mož!</TD>
</TR>
<TR>
<TD >Ubogaj Jehova,  svojega Boga! Hodi po njegovih poteh in se ravnaj po njegovih odredbah,  zapovedih,  odlokih in opominih,  ki so zapisani v Mojzesovem Zakoniku. Če se boš tega držal,  boš uspešen pri vsem,  česar se boš lotil,  in povsod,  kamor boš šel.</TD>
</TR>
<TR>
<TD >Jehova bo izpolnil,  kar je obljubil glede mene,  ko je rekel: ‚Če bodo tvoji sinovi pazili,  kako ravnajo,  in mi bodo zvesto služili z vsem svojim srcem in z vso svojo dušo,  bo na izraelskem prestolu vedno sedel kdo iz tvoje rodovne linije.</TD>
</TR>
<TR>
<TD >Sam dobro veš,  kaj mi je naredil Zerujin sin Joab,  namreč kaj je naredil Nerovemu sinu Abnerju in Jeterjevemu sinu Amasaju,  poveljnikoma izraelske vojske. Ubil ju je v času miru in s tem prelil kri kot v vojni. S to prelito krvjo si je omadeževal svoj pas in sandale.</TD>
</TR>
<TR>
<TD >Modro ukrepaj in ne pusti,  da bi umrl od starosti.</TD>
</TR>
<TR>
<TD >Potomcem Gileadca Barzilaja pa izkazuj vdano ljubezen. Naj bodo med tistimi,  ki jedo pri tvoji mizi,  saj so mi pomagali,  ko sem bežal pred tvojim bratom Absalomom.</TD>
</TR>
<TR>
<TD >Tu je še Gerajev sin Šimi,  Benjaminovec iz Bahurima. Tisti dan,  ko sem šel v Mahanajim,  me je zlobno preklel. Ko pa mi je potem prišel naproti k Jordanu,  sem mu pri Jehovu prisegel,  da ga ne bom usmrtil.</TD>
</TR>
<TR>
<TD >Ne pusti ga brez kazni,  saj si moder človek in veš,  kaj moraš narediti z njim. Ne pusti,  da bi umrl od starosti.«</TD>
</TR>
<TR>
<TD >David je potem umrl in pokopali so ga v Davidovem mestu.</TD>
</TR>
<TR>
<TD >Izraelcem je kraljeval 40 let – v Hebronu je kraljeval 7 let in v Jeruzalemu 33 let.</TD>
</TR>
<TR>
<TD >Salomon je takrat zasedel prestol svojega očeta Davida in njegova kraljevska oblast se je postopoma utrdila.</TD>
</TR>
<TR>
<TD >Nekega dne je Hagitin sin Adonija prišel k Salomonovi mami Batšebi. Vprašala ga je: »Ali prihajaš v miru?« Odgovoril je: »Ja,  prihajam v miru.«</TD>
</TR>
<TR>
<TD >Nato je dodal: »Nekaj ti moram povedati.« Ona pa je rekla: »Povej!«</TD>
</TR>
<TR>
<TD >Nadaljeval je: »Ti dobro veš,  da bi kraljestvo moralo biti moje. Poleg tega je ves Izrael pričakoval,  da bom jaz postal kralj. Toda kraljestvo se mi je izmuznilo iz rok in pripadlo mojemu bratu,  saj je Jehova hotel,  da postane njegovo.</TD>
</TR>
<TR>
<TD >Ampak zdaj bi te samo nekaj prosil. Ne zavrni me!« Ona pa mu je rekla: »Povej,  kaj bi rad.«</TD>
</TR>
<TR>
<TD >Rekel je: »Prosim,  reci kralju Salomonu,  naj mi da za ženo Šunemko Abišago,  saj tvoje prošnje ne bo zavrnil.«</TD>
</TR>
<TR>
<TD >Batšeba mu je odgovorila: »Dobro,  govorila bom s kraljem.«</TD>
</TR>
<TR>
<TD >Tako je Batšeba šla h kralju Salomonu,  da bi govorila z njim glede Adonija. Kralj je takoj vstal,  ji šel naproti in se ji priklonil. Nato se je usedel na prestol in dal postaviti prestol tudi zanjo,  da bi lahko sedela na njegovi desni.</TD>
</TR>
<TR>
<TD >Zatem je rekla: »Eno majhno prošnjo imam zate. Ustrezi mi.« Kralj ji je odgovoril: »Mama,  povej,  saj ti bom ustregel.«</TD>
</TR>
<TR>
<TD >Rekla je: »Dovoli,  da tvoj brat Adonija dobi za ženo Šunemko Abišago.«</TD>
</TR>
<TR>
<TD >Kralj Salomon pa ji je odgovoril: »Zakaj prosiš,  da naj Adonija dobi Šunemko Abišago? To je tako,  kot če bi prosila,  da dobi kraljestvo,  saj je moj starejši brat. Pa še duhovnik Abjatar in Zerujin sin Joab ga podpirata!«</TD>
</TR>
<TR>
<TD >Kralj Salomon je takrat prisegel pri Jehovu: »Naj me Bog strogo kaznuje,  če ne bo Adonija te svoje prošnje plačal z življenjem.</TD>
</TR>
<TR>
<TD >In zdaj prisegam pri Jehovu,  živem Bogu,  ki je skladno s svojo obljubo utrdil moj položaj,  me posadil na prestol mojega očeta Davida in mi postavil hišo – Adonija bo še danes usmrčen!«</TD>
</TR>
<TR>
<TD >Kralj Salomon je takoj poslal Jojadovega sina Benajaja,  da poišče Adonija in ga usmrti. Tako je Adonija umrl.</TD>
</TR>
<TR>
<TD >Duhovniku Abjatarju je kralj rekel: »Pojdi v Anatot,  kjer imaš svojo zemljo! Zaslužiš si smrt,  vendar te danes ne bom usmrtil,  ker si v času mojega očeta Davida nosil Skrinjo Vrhovnega gospoda Jehova in ker si skupaj z mojim očetom pretrpel vse,  kar je pretrpel on.«</TD>
</TR>
<TR>
<TD >Tako je Salomon odstavil Abjatarja s položaja Jehovovega duhovnika,  s čimer se je izpolnilo,  kar je Jehova rekel v Šilu glede Elijeve rodbine.</TD>
</TR>
<TR>
<TD >Ko je za to izvedel Joab,  ki je podpiral Adonija,  Absaloma pa ne,  se je zatekel v Jehovov šotor in se oprijel rogov oltarja.</TD>
</TR>
<TR>
<TD >Kralju Salomonu so sporočili: »Joab se je zatekel v Jehovov šotor in je tam pri oltarju.« Salomon je zatem Jojadovemu sinu Benajaju naročil: »Pojdi ga ubit!«</TD>
</TR>
<TR>
<TD >Ko je Benaja prišel k Jehovovemu šotoru,  je Joabu rekel: »Kralj pravi: ‚Pridi ven!« On pa je odgovoril: »Ne! Tu hočem umreti!« Benaja je kralju poročal,  kaj je Joab rekel.</TD>
</TR>
<TR>
<TD >Kralj mu je zatem rekel: »Naredi,  kot je rekel! Ubij ga in pokoplji! Tako boš mene in rodbino mojega očeta rešil krivde za kri,  ki jo je Joab neupravičeno prelil.</TD>
</TR>
<TR>
<TD >Jehova mu bo povrnil za kri,  ki jo je prelil,  saj je brez vednosti mojega očeta Davida napadel in z mečem ubil dva moža,  ki sta bila pravičnejša in boljša od njega – Nerovega sina Abnerja,  poveljnika Izraelove vojske,  in Jeterjevega sina Amasaja,  poveljnika vojske Judovega rodu.</TD>
</TR>
<TR>
<TD >Krivdo za njuno smrt bodo za vedno nosili Joab in njegovi potomci. Davidu in njegovim potomcem,  njegovi hiši in njegovemu kraljestvu pa naj Jehova večno daje mir!«</TD>
</TR>
<TR>
<TD >Jojadov sin Benaja je nato šel do Joaba in ga ubil. Joaba so pokopali pri njegovi hiši v pustinji.</TD>
</TR>
<TR>
<TD >Kralj je namesto njega za poveljnika vojske postavil Jojadovega sina Benajaja,  na Abjatarjevo mesto pa je postavil duhovnika Zadoka.</TD>
</TR>
<TR>
<TD >Potem je kralj poklical Šimija in mu rekel: »Zgradi si hišo v Jeruzalemu in preseli se vanjo. Iz mesta ne smeš nikamor drugam.</TD>
</TR>
<TR>
<TD >Če boš zapustil mesto in prečkal Kidronsko dolino,  si lahko prepričan,  da boš umrl. Sam boš kriv za svojo smrt.«</TD>
</TR>
<TR>
<TD >Šimi je kralju odgovoril: »Moj gospod kralj,  to se mi zdi pošteno. Naredil bom,  kot si rekel.« Tako je Šimi dlje časa živel v Jeruzalemu.</TD>
</TR>
<TR>
<TD >Toda po treh letih sta dva Šimijeva sužnja pobegnila k Maahajevemu sinu Ahišu,  ki je bil kralj v Gatu. Ko so Šimiju sporočili,  da sta njegova sužnja v Gatu, </TD>
</TR>
<TR>
<TD >je takoj osedlal osla in ju šel iskat k Ahišu. Potem ko se je z njima vrnil iz Gata, </TD>
</TR>
<TR>
<TD >so Salomonu sporočili: »Šimi je šel iz Jeruzalema v Gat in je že nazaj.«</TD>
</TR>
<TR>
<TD >Kralj je nato poklical Šimija in mu rekel: »Ali te nisem pred Jehovom zavezal s prisego? Ali te nisem posvaril,  da boš zagotovo umrl,  če boš zapustil mesto in šel kam drugam? In ali mi nisi rekel,  da se ti to zdi pošteno in da boš to upošteval?</TD>
</TR>
<TR>
<TD >Zakaj potem nisi izpolnil prisege,  izrečene pred Jehovom,  in tega,  kar sem ti ukazal?«</TD>
</TR>
<TR>
<TD >Kralj mu je še rekel: »V svojem srcu dobro veš,  koliko hudega si naredil mojemu očetu Davidu. In Jehova ti bo za vse to povrnil.</TD>
</TR>
<TR>
<TD >Mene,  kralja Salomona,  pa bo Jehova blagoslovil in za vedno utrdil Davidov prestol.«</TD>
</TR>
<TR>
<TD >Kralj je zatem Jojadovemu sinu Benajaju ukazal,  naj ga usmrti. Tako je Šimi umrl.<br>S tem je Salomon utrdil svojo kraljevsko oblast.</TD>
</TR>
<TR>
<TD >1. kraljev 3. Poglavje</TD>
</TR>
<TR>
<TD >Salomon je postal zet faraona,  egiptovskega kralja. Poročil se je z njegovo hčerjo in jo pripeljal v Davidovo mesto,  da je tam živela,  dokler ni dokončal svoje palače,  Jehovove hiše in obzidja okrog Jeruzalema.</TD>
</TR>
<TR>
<TD >Toda ljudstvo je še vedno darovalo žrtve na višavah,  saj hiša v čast Jehovovemu imenu takrat še ni bila zgrajena.</TD>
</TR>
<TR>
<TD >Salomon je imel rad Jehova in se je ravnal po odredbah,  ki jih je dobil od svojega očeta Davida,  le da je na višavah daroval žrtve in žgalne daritve.</TD>
</TR>
<TR>
<TD >Kralj Salomon je šel v Gibeon darovat žrtve,  saj je bila tam najpomembnejša višava. Na tamkajšnjem oltarju je daroval 1000 žgalnih žrtev.</TD>
</TR>
<TR>
<TD >V Gibeonu se mu je ponoči v sanjah prikazal Jehova. »Povej,  kaj želiš,  da ti dam, « mu je rekel Bog.</TD>
</TR>
<TR>
<TD >Salomon je odgovoril: »Svojemu služabniku,  mojemu očetu Davidu,  si izkazoval veliko vdano ljubezen,  ker ti je služil zvesto in pravično ter iz poštenega srca. To veliko vdano ljubezen mu izkazuješ še danes,  saj si na njegov prestol posadil njegovega sina.</TD>
</TR>
<TR>
<TD >Moj Bog Jehova,  ti si mene,  svojega služabnika,  postavil za kralja namesto mojega očeta Davida,  čeprav sem še mlad in neizkušen.</TD>
</TR>
<TR>
<TD >Tvoj služabnik vlada tvojemu izbranemu ljudstvu,  ljudstvu,  ki je tako veliko,  da ga ni mogoče prešteti niti določiti njegovega števila.</TD>
</TR>
<TR>
<TD >Zato mi daj poslušno srce,  da bom mogel soditi tvojemu ljudstvu ter razsojati med dobrim in slabim. Kdo je namreč zmožen soditi temu tvojemu številnemu ljudstvu?«</TD>
</TR>
<TR>
<TD >Jehovu je bilo všeč,  da je Salomon prosil za to.</TD>
</TR>
<TR>
<TD >Rekel je: »Ker nisi prosil ne za dolgo življenje,  ne za bogastvo,  ne za smrt svojih sovražnikov,  ampak si prosil za razumnost,  da bi znal pravilno soditi, </TD>
</TR>
<TR>
<TD >bom izpolnil tvojo željo. Dal ti bom modrost in razumnost,  tako da ti nihče pred teboj ne nihče za teboj ne bo enak.</TD>
</TR>
<TR>
<TD >Dal pa ti bom tudi tisto,  česar me nisi prosil – bogastvo in slavo – tako da ti ne bo enakega med kralji,  vse dokler boš živ.</TD>
</TR>
<TR>
<TD >In če boš tako kot tvoj oče David hodil po mojih poteh,  s tem da boš izpolnjeval moje uredbe in moje zapovedi,  ti bom dal tudi dolgo življenje.«</TD>
</TR>
<TR>
<TD >Ko se je Salomon zbudil,  je ugotovil,  da so to bile sanje. Nato je šel v Jeruzalem,  stopil pred Skrinjo Jehovove zaveze in daroval žgalne žrtve in mirovne daritve ter priredil pojedino za vse svoje služabnike.</TD>
</TR>
<TR>
<TD >V tistem času sta pred kralja stopili dve prostitutki.</TD>
</TR>
<TR>
<TD >Prva ženska je rekla: »Moj gospod,  s to žensko živiva v isti hiši in rodila sem,  ko je bila doma.</TD>
</TR>
<TR>
<TD >Tretji dan po mojem porodu je rodila tudi ona. Bili sva skupaj,  bili sva sami. Z nama v hiši ni bilo nikogar drugega.</TD>
</TR>
<TR>
<TD >Ponoči pa je njen sin umrl,  ker se je med spanjem ulegla nanj.</TD>
</TR>
<TR>
<TD >Zato je sredi noči,  medtem ko sem jaz spala,  vstala in vzela mojega sina,  ki je bil poleg mene. Mojega sina je vzela v svoje naročje,  svojega mrtvega sina pa je položila v moje naročje.</TD>
</TR>
<TR>
<TD >In ko sem zjutraj vstala,  da bi podojila svojega sina,  sem videla,  da je mrtev. Toda ko sem si ga natančno ogledala,  sem ugotovila,  da to ni moj sin.«</TD>
</TR>
<TR>
<TD >Druga ženska pa je rekla: »Ne,  živi otrok je moj,  mrtvi pa je tvoj!« Toda prva ji je ugovarjala: »Ni res,  mrtvi otrok je tvoj,  živi pa je moj!« Tako sta se prepirali pred kraljem.</TD>
</TR>
<TR>
<TD >Na koncu je kralj rekel: »Ena pravi: ‚Moj sin je ta,  ki živi,  tvoj pa je ta,  ki je umrl! Toda druga pravi: ‚Ni res,  tvoj sin je ta,  ki je umrl,  moj pa je ta,  ki živi!«</TD>
</TR>
<TR>
<TD >Zatem je ukazal: »Prinesite mi meč!« Ko so mu prinesli meč, </TD>
</TR>
<TR>
<TD >je rekel: »Živega otroka presekajte na pol! Eno polovico dajte eni ženski in drugo polovico drugi.«</TD>
</TR>
<TR>
<TD >Takoj ko je mama živega otroka to slišala,  jo je iz ljubezni do sina stisnilo pri srcu,  zato je kralja rotila: »Prosim,  moj gospod,  daj živega otroka njej! Samo ne usmrti ga!« Toda druga ženska je rekla: »Ne bo niti moj niti tvoj! Naj ga kar presekajo!«</TD>
</TR>
<TR>
<TD >Takrat je kralj rekel: »Ne usmrtite ga! Živega otroka dajte prvi ženski,  ona je njegova mama.«</TD>
</TR>
<TR>
<TD >Za to razsodbo so izvedeli vsi Izraelci. Prevzelo jih je strahospoštovanje do kralja,  saj so videli,  da mu je Bog dal modrost,  da sodi pravično.</TD>
</TR>
<TR>
<TD >1. kraljev 4. Poglavje</TD>
</TR>
<TR>
<TD >Kralj Salomon je vladal nad vsem Izraelom.</TD>
</TR>
<TR>
<TD >To so bili njegovi višji uradniki: Zadokov sin Azarija je bil duhovnik;</TD>
</TR>
<TR>
<TD >Šišajeva sinova Elihoref in Ahija sta bila tajnika; Ahiludov sin Jozafat je bil letopisec;</TD>
</TR>
<TR>
<TD >Jojadov sin Benaja je bil poveljnik vojske; Zadok in Abjatar sta bila duhovnika;</TD>
</TR>
<TR>
<TD >Natanov sin Azarija je bil nad upravitelji; Natanov sin Zabud je bil duhovnik in kraljev prijatelj;</TD>
</TR>
<TR>
<TD >Ahišar je bil oskrbnik palače in Abdajev sin Adoniram je nadzoroval tiste,  ki so bili določeni za obvezno delo.</TD>
</TR>
<TR>
<TD >Salomon je imel 12 upraviteljev nad vsem Izraelom in ti so kralja in njegov dvor oskrbovali s hrano. Vsak je bil po en mesec v letu odgovoren,  da priskrbi hrano.</TD>
</TR>
<TR>
<TD >Ti upravitelji so bili: Hurov sin za območje efraimskega gorovja;</TD>
</TR>
<TR>
<TD >Dekerjev sin za Makaz,  Šaalbim,  Bet Šemeš in Elon Bet Hanan;</TD>
</TR>
<TR>
<TD >Hesedov sin za Arubot (pod njegovo upravo sta bila Soho in vse območje Heferja);</TD>
</TR>
<TR>
<TD >Abinadabov sin za vse dorsko hribovje (poročil se je s Salomonovo hčerjo Tafato);</TD>
</TR>
<TR>
<TD >Ahiludov sin Baana za Taanah,  Megido in vse betšeansko območje (ki leži nižje od Jezreela in poleg zaretanskega območja ter se razteza od Bet Šeana do Abel Mehole in vse do jokmeamskega območja);</TD>
</TR>
<TR>
<TD >Geberjev sin za Ramot Gilead (pod njegovo upravo so bila šotorska naselja Manasejevega sina Jaira v Gileadu in tudi pokrajina Argob v Bašanu: 60 velikih mest z obzidjem in bakrenimi zapahi);</TD>
</TR>
<TR>
<TD >Idojev sin Ahinadab za Mahanajim;</TD>
</TR>
<TR>
<TD >Ahimaaz za Neftalijevo ozemlje (poročen je bil z eno od Salomonovih hčera,  Basemato);</TD>
</TR>
<TR>
<TD >Hušajev sin Baana za Aserjevo ozemlje in Bealot;</TD>
</TR>
<TR>
<TD >Paruahov sin Jozafat za Isaharjevo ozemlje;</TD>
</TR>
<TR>
<TD >Elajev sin Šimi za Benjaminovo ozemlje</TD>
</TR>
<TR>
<TD >in Urijev sin Geber za gileadsko deželo (nekdanje ozemlje amorejskega kralja Sihona in bašanskega kralja Oga). Bil pa je še en upravitelj,  ki je bil nad vsemi temi upravitelji.</TD>
</TR>
<TR>
<TD >Judovcev in drugih Izraelcev je bilo toliko,  kot je peska ob morju. Jedli so,  pili in se veselili.</TD>
</TR>
<TR>
<TD >Salomon je vladal nad vsemi kraljestvi od Reke do dežele Filistejcev in do egiptovske meje. Iz teh kraljestev so mu prinašali dajatve in mu služili vse dni njegovega življenja.</TD>
</TR>
<TR>
<TD >Na Salomonovem dvoru so za hrano vsak dan potrebovali 30 korov fino mlete moke in 60 korov navadne moke, </TD>
</TR>
<TR>
<TD >10 rejenih goved,  20 pašnih goved in 100 ovc,  poleg tega še jelene,  gazele,  srnjake in rejene kukavice.</TD>
</TR>
<TR>
<TD >Pod njegovo oblastjo je bilo vse,  kar je bilo na tej strani Reke,  od Tifsaha do Gaze,  med drugim tudi vsi kralji na tej strani Reke. Mir je vladal po vsej deželi in vseh njenih mejah.</TD>
</TR>
<TR>
<TD >Od Dana do Beeršebe so Judovci in drugi Izraelci vse Salomonove dni živeli v miru,  vsak pod svojo trto in pod svojo figo.</TD>
</TR>
<TR>
<TD >Salomon je imel v hlevih 4000 predelkov za konje,  ki so vlekli njegove bojne vozove,  in 12.000 konjev.</TD>
</TR>
<TR>
<TD >Upravitelji so s hrano oskrbovali kralja Salomona in vse,  ki so jedli pri njegovi mizi. Vsak od njih je skrbel,  da v mesecu,  za katerega je bil odgovoren,  ni ničesar primanjkovalo.</TD>
</TR>
<TR>
<TD >Prav tako so prinašali ječmen in slamo za vprežne in druge konje. To so prinašali,  kamor koli je bilo treba,  in vsak je prinesel toliko,  kolikor je bilo zanj predpisano.</TD>
</TR>
<TR>
<TD >Bog pa je Salomona obdaril z izjemno modrostjo in sposobnostjo dobre presoje ter mu srce napolnil z razumnostjo,  da je je imel toliko,  kot je peska ob morski obali.</TD>
</TR>
<TR>
<TD >Salomonova modrost je bila večja od modrosti vseh ljudi z Vzhoda in od vse egipčanske modrosti.</TD>
</TR>
<TR>
<TD >Salomon je bil modrejši od vseh ljudi,  tudi od Ezrahovca Etana in od Maholovih sinov Hemana,  Kalkola in Dardaja. Zaslovel je pri vseh okoliških narodih.</TD>
</TR>
<TR>
<TD >Sestavil je 3000 pregovorov in spesnil 1005 pesmi.</TD>
</TR>
<TR>
<TD >Govoril je o rastlinah,  od ceder na Libanonu do izopa,  ki raste na zidu. Govoril je o štirinožnih živalih,  pticah,  plazečih se živalih in ribah.</TD>
</TR>
<TR>
<TD >Iz vseh narodov so prihajali ljudje,  da bi slišali Salomonovo modrost. Prav tako so z vseh koncev zemlje prihajali kralji,  ki so izvedeli za njegovo modrost.</TD>
</TR>
<TR>
<TD >1. kraljev 5. Poglavje</TD>
</TR>
<TR>
<TD >Ko je tirski kralj Hiram slišal,  da je bil za Davidom za kralja maziljen njegov sin Salomon,  je k njemu poslal svoje služabnike,  saj je bil vedno Davidov prijatelj.</TD>
</TR>
<TR>
<TD >Salomon pa je Hiramu sporočil:</TD>
</TR>
<TR>
<TD >»Ti dobro veš,  da moj oče David ni mogel zgraditi hiše v čast imenu svojega Boga Jehova,  ker so se sovražniki z vseh strani bojevali proti njemu,  dokler mu ni Jehova naklonil zmage nad njimi.</TD>
</TR>
<TR>
<TD >Toda meni je moj Bog Jehova naklonil mir vsenaokrog. Nobenega nasprotnika nimam in nikjer ni nobene nevarnosti.</TD>
</TR>
<TR>
<TD >Zato nameravam zgraditi hišo v čast imenu svojega Boga Jehova,  tako kot je Jehova obljubil mojemu očetu Davidu: ‚Tvoj sin,  ki ga bom posadil na prestol namesto tebe,  bo zgradil hišo v čast mojemu imenu.</TD>
</TR>
<TR>
<TD >Zdaj torej izdaj ukaz,  da se zame posekajo libanonske cedre. Moji služabniki bodo delali s tvojimi služabniki in za plačo tvojih služabnikov bom dal toliko,  kolikor boš zahteval,  saj veš,  da nihče od nas ne zna sekati dreves kot Sidonci.«</TD>
</TR>
<TR>
<TD >Ko je Hiram slišal Salomonove besede,  je bil zelo vesel in je rekel: »Naj bo Jehova danes hvaljen! Davidu je dal modrega sina,  da vlada temu velikemu ljudstvu.«</TD>
</TR>
<TR>
<TD >Zato je Salomonu poslal odgovor: »Prejel sem tvoje sporočilo. Naredil bom vse,  kar si me prosil glede cedrovih in brinovih hlodov.</TD>
</TR>
<TR>
<TD >Moji služabniki jih bodo z Libanona odvlekli k morju,  potem pa jih bom dal povezati v splave in po morju spraviti do kraja,  ki ga boš določil. Tam jih bom dal razvezati in jih boš lahko prevzel. Ti pa boš v zameno oskrboval moj dvor s hrano,  ki jo želim.«</TD>
</TR>
<TR>
<TD >Tako je Hiram dobavljal Salomonu toliko cedrovih in brinovih hlodov,  kolikor jih je želel.</TD>
</TR>
<TR>
<TD >Salomon pa je dajal 20.000 korov pšenice za hrano njegovemu dvoru in 20 korov prvovrstnega oljčnega olja. To je Salomon dajal Hiramu leto za letom.</TD>
</TR>
<TR>
<TD >Jehova je dal Salomonu modrost,  tako kot mu je obljubil. Hiram in Salomon sta bila v dobrih odnosih in sta med seboj sklenila sporazum.</TD>
</TR>
<TR>
<TD >Kralj Salomon je med vsemi Izraelci izbral moške za obvezno delo – bilo jih je 30.000.</TD>
</TR>
<TR>
<TD >Na Libanon jih je izmenično pošiljal po 10.000 na mesec; en mesec so bili na Libanonu in dva meseca doma. Tiste,  ki so bili določeni za obvezno delo,  je nadzoroval Adoniram.</TD>
</TR>
<TR>
<TD >Salomon je imel v gorah 70.000 navadnih delavcev in 80.000 kamnosekov, </TD>
</TR>
<TR>
<TD >poleg tega je imel kot delovodje 3300 namestnikov,  ki so nadzorovali vse delavce.</TD>
</TR>
<TR>
<TD >Na kraljev ukaz so v kamnolomih pridobivali ogromne kamne,  ki so bili veliko vredni,  in jih obdelovali,  da bi z njimi položili temelj Božje hiše.</TD>
</TR>
<TR>
<TD >Kamne so obdelovali Salomonovi in Hiramovi graditelji ter Gebalci. Pripravljali so les in kamne za gradnjo Božje hiše.</TD>
</TR>
<TR>
<TD >1. kraljev 6. Poglavje</TD>
</TR>
<TR>
<TD >Salomon je v 480. letu po odhodu Izraelcev iz Egipta začel graditi Jehovovo hišo. To je bilo v 4. letu njegovega kraljevanja nad Izraelom,  v mesecu zivu (to je drugi mesec).</TD>
</TR>
<TR>
<TD >Hiša,  ki jo je kralj Salomon zgradil za Jehova,  je bila dolga 60 komolcev,  široka 20 komolcev in visoka</TD>
</TR>
<TR>
<TD >0 komolcev. 3  Preddverje pred glavnim prostorom je bilo široko 20 komolcev,  kolikor je bila široka hiša,  in dolgo 10 komolcev,  merjeno od glavnega prostora do vhoda.</TD>
</TR>
<TR>
<TD >Salomon je na hiši naredil okna,  ki so bila z zunanje strani ožja kot z notranje.</TD>
</TR>
<TR>
<TD >Poleg tega je okrog zunanjih zidov hiše – zidov glavnega prostora in notranjega svetišča – naredil prizidek. V njem je vsenaokrog naredil stranske sobice.</TD>
</TR>
<TR>
<TD >Spodnje stranske sobice so bile široke 5 komolcev,  srednje so bile široke 6 komolcev,  zgornje pa so bile široke</TD>
</TR>
<TR>
<TD >komolcev. Na zunanjih straneh hiše je v zid naredil stopničaste police,  zato da tramov ni bilo treba vstaviti v zid hiše.</TD>
</TR>
<TR>
<TD >Hišo so gradili s kamni,  ki so bili obdelani že v kamnolomu,  tako da pri gradnji hiše ni bilo slišati ne kladiva ne sekire niti katerega koli drugega železnega orodja.</TD>
</TR>
<TR>
<TD >Vhod v spodnje stranske sobice je bil na južni strani hiše. V srednje nadstropje in naprej v zgornje nadstropje je vodilo zavito stopnišče.</TD>
</TR>
<TR>
<TD >Salomon je gradil hišo in jo dokončal. Pokril jo je s cedrovimi tramovi in deskami,  ki so bile položene v vrstah.</TD>
</TR>
<TR>
<TD >Stranske sobice,  ki jih je zgradil okrog hiše,  so bile visoke 5 komolcev in s hišo so jih povezovali cedrovi tramovi.</TD>
</TR>
<TR>
<TD >V tistem času je Jehova Salomonu sporočil:</TD>
</TR>
<TR>
<TD >»Če se boš ravnal po mojih odredbah,  izpolnjeval moje odloke in ubogal vse moje zapovedi ter živel po njih,  bom tudi jaz zate naredil to,  kar sem tvojemu očetu Davidu obljubil glede hiše,  ki jo gradiš.</TD>
</TR>
<TR>
<TD >Prebival bom med Izraelci,  svojim ljudstvom,  in jih ne bom zapustil.«</TD>
</TR>
<TR>
<TD >Tako je Salomon gradil hišo in jo dokončal.</TD>
</TR>
<TR>
<TD >Notranje stene hiše je od tal do stropnih tramov obložil s cedrovimi deskami,  tla v hiši pa je prekril z brinovimi deskami.</TD>
</TR>
<TR>
<TD >V zadnjem delu hiše je naredil prostor,  velik 20 komolcev,  in ga od tal do tramov obložil s cedrovimi deskami; tako je v hiši naredil notranje svetišče,  Najsvetejše.</TD>
</TR>
<TR>
<TD >Glavni prostor,  ki je bil pred njim,  je v dolžino meril 40 komolcev.</TD>
</TR>
<TR>
<TD >Na cedrovih deskah znotraj hiše so bili izrezljani okraski v obliki buč in cvetov. Vse je bilo obloženo s cedrovino,  nikjer ni bilo videti kamna.</TD>
</TR>
<TR>
<TD >Notranje svetišče v hiši je pripravil,  da bi vanj postavil Skrinjo Jehovove zaveze.</TD>
</TR>
<TR>
<TD >Bilo je dolgo 20 komolcev,  široko 20 komolcev in visoko 20 komolcev. Notranje svetišče je prevlekel s čistim zlatom,  oltar pa je obložil s cedrovino.</TD>
</TR>
<TR>
<TD >Salomon je notranjost hiše prevlekel s čistim zlatom in pred notranjim svetiščem,  ki je bilo prav tako prevlečeno z zlatom,  napeljal zlato verigo.</TD>
</TR>
<TR>
<TD >Hišo je znotraj v celoti prevlekel z zlatom; z zlatom je prevlekel tudi ves oltar,  ki je stal blizu notranjega svetišča.</TD>
</TR>
<TR>
<TD >Za notranje svetišče je iz borovega lesa naredil dva keruba. Vsak je bil visok 10 komolcev.</TD>
</TR>
<TR>
<TD >Vsaka kerubova perut je merila 5 komolcev. Od konca ene peruti do konca druge peruti je bilo 10 komolcev.</TD>
</TR>
<TR>
<TD >Tudi drugi kerub je meril 10 komolcev. Imela sta enake mere in enako obliko.</TD>
</TR>
<TR>
<TD >Oba sta bila visoka 10 komolcev.</TD>
</TR>
<TR>
<TD >Nato je keruba postavil v notranje svetišče. Keruba sta imela razprostrte peruti,  tako da se je perut enega keruba dotikala ene stene,  perut drugega pa se je dotikala nasprotne stene. Na sredini prostora sta se drugi peruti kerubov dotikali druga druge.</TD>
</TR>
<TR>
<TD >Keruba je prevlekel z zlatom.</TD>
</TR>
<TR>
<TD >Po vseh stenah hiše,  vsenaokrog notranjega svetišča in glavnega prostora,  je vrezljal kerube,  palme in cvetove.</TD>
</TR>
<TR>
<TD >Tla v obeh prostorih je prevlekel z zlatom.</TD>
</TR>
<TR>
<TD >Za vhod v notranje svetišče je naredil dvokrilna vrata iz borovega lesa,  stranska stebra in podboje – kot peti del.</TD>
</TR>
<TR>
<TD >V vrata,  ki so bila narejena iz borovega lesa,  je vrezljal kerube,  palme in cvetove. Vrata je nato prevlekel z zlatom,  prav tako je z zlatom prekril kerube in palme.</TD>
</TR>
<TR>
<TD >Podobno je za vhod v glavni prostor naredil podboje iz borovega lesa,  ki so pripadali četrtemu delu.</TD>
</TR>
<TR>
<TD >Dvoje dvokrilnih vrat pa je naredil iz brinovega lesa. Obe krili enih in drugih vrat sta se vrteli na tečajih.</TD>
</TR>
<TR>
<TD >V vrata je vrezljal kerube,  palme in cvetove,  potem pa vse to prevlekel z zlatom.</TD>
</TR>
<TR>
<TD >Naredil je notranje dvorišče in ga ogradil z zidom,  ki je imel tri vrste narejene iz obdelanih kamnov in eno vrsto iz cedrovih tramov.</TD>
</TR>
<TR>
<TD >V 4. letu,  v mesecu zivu,  je bil položen temelj Jehovove hiše.</TD>
</TR>
<TR>
<TD >V 11. letu,  v mesecu bulu (to je osmi mesec),  je bila hiša dokončana po načrtu in z vsemi podrobnostmi. Salomon jo je gradil sedem let.</TD>
</TR>
<TR>
<TD >1. kraljev 7. Poglavje</TD>
</TR>
<TR>
<TD >Salomon je zgradil tudi svojo palačo. Po 13 letih je bilo vse dokončano.</TD>
</TR>
<TR>
<TD >Zgradil je Hišo libanonskega gozda. Dolga je bila 100 komolcev,  široka 50 komolcev in visoka</TD>
</TR>
<TR>
<TD >0 komolcev. Stala je na cedrovih stebrih,  ki so bili postavljeni v štirih vrstah. Na njih so bili cedrovi tramovi. 3  Gornji del hiše nad prečniki,  ki so sloneli na stebrih,  je bil obložen s cedrovino. Bilo jih je</TD>
</TR>
<TR>
<TD NOWRAP>&nbsp;</TD>
</TR>
<TR>
<TD >,  po 15 v vrsti. 4  Hiša je imela po tri vrste oken z okvirji in vsako okno v teh treh vrstah je imelo nasproti drugo okno. 5  Vsi vhodi s podboji so imeli štirikotne okvirje,  tako kot so jih imela tudi okna,  ki so bila drugo nasproti drugemu v treh vrstah.</TD>
</TR>
<TR>
<TD >Naredil je tudi Stebriščno dvorano. Dolga je bila 50 komolcev,  široka pa 30 komolcev. Pred njo je bilo preddverje s stebri in nadstreškom.</TD>
</TR>
<TR>
<TD >Zgradil je še Prestolno dvorano,  da bi v njej sodil,  in jo od tal do tramov obložil s cedrovim lesom. Imenovana je bila tudi Sodna dvorana.</TD>
</TR>
<TR>
<TD >Palača,  v kateri naj bi Salomon živel,  je stala na drugem dvorišču in nekoliko stran od Dvorane ter je bila enako narejena. Palačo,  podobno Dvorani,  je zgradil tudi za faraonovo hčer,  s katero se je poročil.</TD>
</TR>
<TR>
<TD >Vse te zgradbe so bile od temelja do zidnega venca narejene iz kamnov,  ki so bili veliko vredni. Ti kamni so bili razrezani po meri ter na notranji in zunanji strani obrezani z žago za kamen. Iz njih je bilo prav tako narejeno vse drugo okoli zgradb,  tudi ograja velikega dvorišča.</TD>
</TR>
<TR>
<TD >Temelji teh zgradb so bili narejeni iz ogromnih kamnov,  ki so bili veliko vredni. Nekateri kamni so merili 10 komolcev,  drugi pa 8 komolcev.</TD>
</TR>
<TR>
<TD >Nanje so bili položeni po meri razrezani kamni,  ki so bili veliko vredni,  in cedrov les.</TD>
</TR>
<TR>
<TD >Veliko dvorišče je bilo ograjeno z zidom,  ki je imel tri vrste narejene iz obdelanih kamnov in eno vrsto iz cedrovih tramov. Enako je bilo pri notranjem dvorišču Jehovove hiše in pri preddverju hiše.</TD>
</TR>
<TR>
<TD >Kralj Salomon je poslal po Hirama,  ki je živel v Tiru.</TD>
</TR>
<TR>
<TD >Njegova mama je bila vdova iz Neftalijevega rodu,  njegov oče pa je bil Tirec in je bil bakrar. Hiram je bil zelo spreten,  razumen in izkušen v izdelovanju vsakovrstnih izdelkov iz bakra. Tako je prišel h kralju Salomonu in zanj opravil vse delo.</TD>
</TR>
<TR>
<TD >Ulil je dva stebra iz bakra. Vsak od stebrov je bil visok 18 komolcev in je imel obseg 12 komolcev.</TD>
</TR>
<TR>
<TD >Iz bakra je ulil tudi dve glavi,  za vsak steber eno. Vsaka glava,  postavljena na vrh stebra,  je bila visoka 5 komolcev.</TD>
</TR>
<TR>
<TD >Za glavi na vrhu stebrov je naredil mrežo,  okrašeno s prepletenimi verigami,  7 za eno glavo in 7 za drugo.</TD>
</TR>
<TR>
<TD >Naredil je tudi granatna jabolka in jih na vsaki mreži razporedil v dve vrsti okrog in okrog,  da bi prekrivala glavi na vrhu stebrov. Tako je naredil za glavi obeh stebrov.</TD>
</TR>
<TR>
<TD >Zgornji del vsake glave na vrhu stebrov,  ki sta stala pri preddverju,  je bil oblikovan kot lilijin cvet in visok 4 komolce.</TD>
</TR>
<TR>
<TD >Ta del glave vsakega stebra je bil nad zaobljenim delom,  ki ga je obdajala mreža. Okrog vsake glave je bilo nanizanih 200 granatnih jabolk.</TD>
</TR>
<TR>
<TD >Stebra je postavil pri preddverju glavnega prostora. En steber je postavil na južni strani in ga poimenoval Jahin,  drugega pa je postavil na severni strani in ga poimenoval Boaz.</TD>
</TR>
<TR>
<TD >Zgornji del stebrov je imel obliko lilijinega cveta. Tako sta bila stebra končana.</TD>
</TR>
<TR>
<TD >Nato je iz staljene kovine naredil Morje. To je bil vodni zbiralnik okrogle oblike in je od enega roba do drugega meril 10 komolcev. Visok je bil 5 komolcev in je imel obseg 30 komolcev.</TD>
</TR>
<TR>
<TD >Morje je imelo pod robom okrog in okrog okraske v obliki buč – po deset buč na en komolec. Ti okraski so bili nanizani v dve vrsti in uliti skupaj z Morjem.</TD>
</TR>
<TR>
<TD >Morje je stalo na 12 bikih: 3 so gledali proti severu,  3 proti zahodu,  3 proti jugu in 3 proti vzhodu. Vsi so bili z zadnjim delom telesa obrnjeni proti sredini in Morje je slonelo na njih.</TD>
</TR>
<TR>
<TD >Morje je bilo debelo eno dlan,  njegov rob pa je bil narejen kot rob čaše in je bil podoben lilijinemu cvetu. V Morju je bilo navadno 2000 batov vode.</TD>
</TR>
<TR>
<TD >Zatem je naredil 10 bakrenih vozov za vodo. Vsak od njih je bil dolg 4 komolce,  širok 4 komolce in visok 3 komolce.</TD>
</TR>
<TR>
<TD >Vozovi so bili narejeni tako: Na straneh so imeli plošče,  ki so bile vdelane v okvirje.</TD>
</TR>
<TR>
<TD >Te stranske plošče so bile okrašene z levi,  biki in kerubi in enako so bili okrašeni okvirji,  v katere so bile vdelane. Nad in pod levi in biki so bili izrezljani venčasti okraski.</TD>
</TR>
<TR>
<TD >Vsak voz je imel štiri bakrena kolesa z dvema bakrenima osema. Na svojih štirih vogalih je imel nosilce za osi. Nosilci so bili tudi pod posodo za vodo. Okrašeni so bili z venci,  ki so bili uliti skupaj z njimi.</TD>
</TR>
<TR>
<TD >Odprta posoda je bila nameščena v okrasni venec in je od dna do roba merila en komolec. Okrasni venec je skupaj z nosilci služil kot stojalo. To stojalo je bilo visoko en komolec in pol. Na okrasnem vencu so bile rezbarije. Njegove stranske ploščice niso bile okrogle,  ampak štirikotne.</TD>
</TR>
<TR>
<TD >Pod stranskimi ploščami voza so bila štiri kolesa. Držala koles so bila pritrjena na voz. Vsako kolo je bilo visoko en komolec in pol.</TD>
</TR>
<TR>
<TD >Kolesa so bila narejena kot kolesa pri navadnem vozu. Njihova držala,  obroči,  špice in pesta so bila ulita iz kovine.</TD>
</TR>
<TR>
<TD >Na štirih vogalih vsakega voza so bili nosilci. Ti štirje nosilci so bili uliti skupaj z vozom.</TD>
</TR>
<TR>
<TD >Na vrhu voza je bil okrasni venec,  visok pol komolca. Njegovi okvirji in stranske ploščice so bili uliti skupaj z vozom.</TD>
</TR>
<TR>
<TD >V te okvirje in stranske ploščice je vrezal kerube,  leve in palme – kjer koli je bilo kaj prostora – in vsenaokrog venčaste okraske.</TD>
</TR>
<TR>
<TD >Tako je izdelal vseh 10 vozov. Vsi so bili enako uliti,  imeli so enake mere in enako obliko.</TD>
</TR>
<TR>
<TD >Naredil je tudi 10 bakrenih posod za vodo. Vsaka posoda je lahko držala 40 batov,  merila pa je 4 komolce. Na vsakem vozu je bila ena posoda.</TD>
</TR>
<TR>
<TD >Nato je 5 vozov postavil na južno stran hiše in 5 na severno stran hiše. Morje pa je postavil na južno stran hiše,  in sicer proti jugovzhodu.</TD>
</TR>
<TR>
<TD >Hiram je naredil tudi druge posode za vodo,  lopate in sklede.<br>Tako je Hiram končal vse delo,  ki ga je za kralja Salomona opravljal pri Jehovovi hiši. Izdelal je:</TD>
</TR>
<TR>
<TD >dva stebra in skledasti glavi,  ki sta bili na vrhu teh stebrov; dve mreži,  ki sta prekrivali skledasti glavi na vrhu stebrov;</TD>
</TR>
<TR>
<TD >400 granatnih jabolk za obe mreži,  in sicer za vsako mrežo po dva niza granatnih jabolk,  da bi prekrivala skledasti glavi na vrhu stebrov;</TD>
</TR>
<TR>
<TD >10 vozov in 10 posod za vodo na vozovih;</TD>
</TR>
<TR>
<TD >Morje in pod njim 12 bikov;</TD>
</TR>
<TR>
<TD >vedra,  lopate,  sklede in ves pribor. Vse to je Hiram iz zloščenega bakra naredil za Jehovovo hišo,  kot mu je naročil kralj Salomon.</TD>
</TR>
<TR>
<TD >Kralj je dal to uliti v glinene kalupe v jordanski pokrajini,  med Sukotom in Zaretanom.</TD>
</TR>
<TR>
<TD >Salomon vse te opreme ni tehtal,  saj je je bilo zelo veliko. Teža bakra je ostala neznana.</TD>
</TR>
<TR>
<TD >Salomon je izdelal vso opremo za Jehovovo hišo: zlati oltar; zlato mizo,  na katero se je polagalo daritvene hlebce;</TD>
</TR>
<TR>
<TD >svečnike iz čistega zlata (5 jih je bilo na desni strani in 5 na levi strani pred notranjim svetiščem); zlate cvetove,  svetilke in prijemalke za stenj;</TD>
</TR>
<TR>
<TD >posode,  škarje za stenj,  sklede,  čaše in ponve za žerjavico,  vse to iz čistega zlata. Iz zlata je naredil tudi tečaje za vrata notranjega svetišča,  to je Najsvetejšega,  in tečaje za vrata glavnega prostora.</TD>
</TR>
<TR>
<TD >Tako je kralj Salomon končal vse delo pri Jehovovi hiši. Nato je vanjo prinesel reči,  ki jih je posvetil njegov oče David. Srebro,  zlato in druge predmete je spravil v zakladnice Jehovove hiše.</TD>
</TR>
<TR>
<TD >1. kraljev 8. Poglavje</TD>
</TR>
<TR>
<TD >Kralj Salomon je sklical izraelske starešine – vse poglavarje rodov in poglavarje Izraelovih rodbin. Prišli so k njemu v Jeruzalem,  da bi iz Davidovega mesta,  to je s Siona,  prinesli gor v tempelj Skrinjo Jehovove zaveze.</TD>
</TR>
<TR>
<TD >Vsi Izraelci so se zbrali pri kralju Salomonu ob prazniku v mesecu etanimu (to je sedmi mesec).</TD>
</TR>
<TR>
<TD >Potem ko so prišli vsi izraelski starešine,  so duhovniki dvignili Skrinjo.</TD>
</TR>
<TR>
<TD >Duhovniki in leviti so prinesli gor Jehovovo skrinjo,  shodni šotor in ves sveti pribor,  ki je bil v šotoru.</TD>
</TR>
<TR>
<TD >Kralj Salomon in vsi Izraelci,  ki jih je kralj sklical,  so se zbrali pred Skrinjo. Žrtvovali so veliko ovc in goveda,  toliko,  da živali ni bilo mogoče prešteti niti ugotoviti njihovega števila.</TD>
</TR>
<TR>
<TD >Nato so duhovniki odnesli Skrinjo Jehovove zaveze na njeno mesto – v notranje svetišče v hiši,  v Najsvetejše,  pod peruti kerubov.</TD>
</TR>
<TR>
<TD >Keruba sta svoje peruti razprostirala nad Skrinjo. Tako sta zasenčevala Skrinjo in njena drogova.</TD>
</TR>
<TR>
<TD >Drogova pa sta bila tako dolga,  da sta se njuna konca videla iz Svetega,  ki je pred notranjim svetiščem,  toda od zunaj se nista videla. Tam sta še danes.</TD>
</TR>
<TR>
<TD >V Skrinji ni bilo nič drugega razen dveh kamnitih plošč,  ki ju je Mojzes položil vanjo v horebski pokrajini,  ko je Jehova sklenil zavezo z Izraelci med njihovim potovanjem iz egiptovske dežele.</TD>
</TR>
<TR>
<TD >Ko so duhovniki prišli iz templja,  je Jehovovo hišo napolnil oblak.</TD>
</TR>
<TR>
<TD >Zaradi tega oblaka duhovniki niso mogli več opravljati svoje službe,  saj je Jehovovo hišo napolnila Jehovova slava.</TD>
</TR>
<TR>
<TD >Salomon je takrat rekel: »Jehova,  ti si rekel,  da boš prebival v gosti temi.</TD>
</TR>
<TR>
<TD >Jaz sem ti zgradil veličastno hišo,  kraj,  kjer boš večno prebival.«</TD>
</TR>
<TR>
<TD >Nato se je kralj obrnil in začel blagoslavljati vse zbrane Izraelce,  ki so medtem stali.</TD>
</TR>
<TR>
<TD >Rekel je: »Naj bo hvaljen Izraelov Bog Jehova! To,  kar je s svojimi usti obljubil mojemu očetu Davidu,  je s svojo roko tudi izpolnil. Rekel je:</TD>
</TR>
<TR>
<TD >‚Od dne,  ko sem svoje ljudstvo,  Izraelce,  odpeljal iz Egipta,  nisem nobenega od mest Izraelovih rodov izbral za to,  da bi se v njem zgradila hiša v čast mojemu imenu. Izbral pa sem Davida,  da bi vladal mojemu ljudstvu Izraelu.</TD>
</TR>
<TR>
<TD >Moj oče David si je iz srca želel zgraditi hišo v čast imenu Izraelovega Boga Jehova.</TD>
</TR>
<TR>
<TD >Toda Jehova mu je rekel: ‚Iz srca si si želel zgraditi hišo v čast mojemu imenu in to je dobro.</TD>
</TR>
<TR>
<TD >Vendar te hiše ne boš zgradil ti,  ampak sin,  ki se ti bo rodil. Tvoj sin bo zgradil hišo v čast mojemu imenu.</TD>
</TR>
<TR>
<TD >Jehova je izpolnil svojo obljubo. Jaz sem nasledil svojega očeta Davida in sedel na izraelski prestol,  tako kot je Jehova obljubil. Poleg tega sem zgradil hišo v čast imenu Izraelovega Boga Jehova.</TD>
</TR>
<TR>
<TD >V njej sem pripravil mesto za Skrinjo,  v kateri sta plošči zaveze,  ki jo je Jehova sklenil z našimi praočeti,  ko jih je peljal iz egiptovske dežele.«</TD>
</TR>
<TR>
<TD >Salomon se je nato vpričo vseh zbranih Izraelcev postavil pred Jehovov oltar. Iztegnil je roke proti nebu</TD>
</TR>
<TR>
<TD >in rekel: »O Jehova,  Izraelov Bog! Ne v nebesih ne na zemlji ti ni enakega Boga. Ti izpolnjuješ zavezo in vdano ljubiš svoje služabnike,  ki ti služijo z vsem srcem.</TD>
</TR>
<TR>
<TD >Ti si izpolnil to,  kar si obljubil svojemu služabniku,  mojemu očetu Davidu. Kar si mu obljubil s svojimi usti,  si danes s svojo roko izpolnil.</TD>
</TR>
<TR>
<TD >In zdaj,  o Jehova,  Izraelov Bog,  izpolni to,  kar si obljubil svojemu služabniku,  mojemu očetu Davidu,  ko si rekel: ‚Na izraelskem prestolu bo pred mojimi očmi vedno sedel kdo iz tvoje rodovne linije,  če bodo le tvoji sinovi pazili,  kako ravnajo,  in mi služili,  tako kot si mi služil ti.</TD>
</TR>
<TR>
<TD >O Izraelov Bog,  naj se zdaj,  prosim,  izpolni ta obljuba,  ki si jo dal svojemu služabniku,  mojemu očetu Davidu.</TD>
</TR>
<TR>
<TD >Toda ali boš,  o Bog,  res prebival na zemlji? Glej,  ne nebo ne nebes nebesa niso dovolj obsežna,  da bi lahko v njih prebival,  koliko manj ta hiša,  ki sem jo zgradil!</TD>
</TR>
<TR>
<TD >O Jehova,  moj Bog,  prisluhni moji molitvi in moji prošnji za usmiljenje. Poslušaj mojo prošnjo za pomoč in molitev,  s katero se danes obračam k tebi.</TD>
</TR>
<TR>
<TD >Naj bodo tvoje oči noč in dan uprte v to hišo – v kraj,  za katerega si rekel ‚Ta kraj bo v čast mojemu imenu – da bi prisluhnil molitvi,  ki jo jaz,  tvoj služabnik,  izrekam,  obrnjen proti temu kraju.</TD>
</TR>
<TR>
<TD >Poslušaj mojo prošnjo za usmiljenje in vse prošnje,  ki jih izreka tvoje ljudstvo Izrael,  obrnjeno proti temu kraju. Poslušaj v svojem prebivališču v nebesih,  poslušaj in nam odpusti.</TD>
</TR>
<TR>
<TD >Če bo prišel pred tvoj oltar pri tej hiši kdo,  ki je obtožen greha proti svojemu bližnjemu in od katerega se je zahtevalo,  naj priseže,  da tega ni naredil,  in naj prevzame s tem povezane posledice, </TD>
</TR>
<TR>
<TD >prisluhni v nebesih in razsodi v tej zadevi med svojima služabnikoma. Hudobnega razglasi za krivega in mu povrni za to,  kar je naredil. Pravičnega pa razglasi za nedolžnega in ga nagradi za njegovo pravičnost.</TD>
</TR>
<TR>
<TD >Če bo sovražnik porazil tvoje ljudstvo,  Izraelce,  ker so grešili proti tebi,  pa se bodo potem vrnili k tebi in hvalili tvoje ime ter v tej hiši molili k tebi in te rotili za usmiljenje, </TD>
</TR>
<TR>
<TD >jim prisluhni v nebesih in odpusti njihov greh ter jih pripelji nazaj v deželo,  ki si jo dal njihovim praočetom.</TD>
</TR>
<TR>
<TD >Če se bo zaprlo nebo in ne bo dežja,  ker so grešili proti tebi,  pa bodo potem molili,  obrnjeni proti temu kraju,  in slavili tvoje ime ter nehali grešiti,  ker si jih naučil ponižnosti, </TD>
</TR>
<TR>
<TD >jim prisluhni v nebesih in odpusti greh svojih služabnikov Izraelcev,  svojega ljudstva,  ter jih uči,  katera je prava pot,  po kateri naj hodijo,  ter pošlji dež na svojo deželo,  ki si jo dal v dediščino svojemu ljudstvu.</TD>
</TR>
<TR>
<TD >Če bo v deželo prišla lakota ali kuga,  če bo nad rastline prišel žgoč veter ali plesen,  če jih bodo napadli roji požrešnih kobilic,  če bo sovražnik oblegal katero od mest v deželi,  če se bo pojavila kakršna koli nadloga ali bolezen, </TD>
</TR>
<TR>
<TD >prisluhni vsaki molitvi,  vsaki prošnji za usmiljenje,  ki jo bo izrekel posameznik ali pa celotno tvoje ljudstvo Izrael,  ko izteza svoje roke proti tej hiši. Vsakdo namreč pozna stisko v svojem srcu.</TD>
</TR>
<TR>
<TD >Prisluhni jim v nebesih,  v svojem prebivališču,  odpusti jim in ustrezno ukrepaj. Poplačaj vsakemu v skladu z njegovim ravnanjem,  saj ti poznaš njegovo srce – edino ti zares poznaš srce vsakega človeka.</TD>
</TR>
<TR>
<TD >Tako bodo ves čas,  dokler bodo živeli v deželi,  ki si jo dal našim praočetom,  čutili do tebe strahospoštovanje.</TD>
</TR>
<TR>
<TD >In če bo zaradi tvojega imena prišel iz daljne dežele tujec,  ki ne pripada tvojemu ljudstvu Izraelu</TD>
</TR>
<TR>
<TD >– slišali bodo namreč o tvojem velikem imenu in o tvoji veliki in silni moči – in bo molil,  obrnjen proti tej hiši, </TD>
</TR>
<TR>
<TD >mu prisluhni v nebesih,  v svojem prebivališču,  in naredi vse,  kar te prosi. Tako bodo vsa ljudstva na zemlji enako kot tvoje ljudstvo Izrael poznala tvoje ime in čutila do tebe strahospoštovanje. Vedela bodo tudi,  da ta hiša,  ki sem jo zgradil,  nosi tvoje ime.</TD>
</TR>
<TR>
<TD >Jehova,  če boš svoje ljudstvo poslal v boj proti sovražniku – ni važno kam – in bo molilo k tebi,  obrnjeno proti mestu,  ki si ga izbral,  in proti hiši,  ki sem jo zgradil v čast tvojemu imenu, </TD>
</TR>
<TR>
<TD >prisluhni v nebesih molitvi svojega ljudstva in prošnji za usmiljenje ter ukrepaj v njegovo dobro.</TD>
</TR>
<TR>
<TD >Če bo tvoje ljudstvo grešilo proti tebi (ni namreč človeka,  ki ne greši) in se boš razsrdil nanje ter jih izročil sovražniku,  ta pa jih bo odpeljal v ujetništvo v svojo deželo,  daljno ali bližnjo, </TD>
</TR>
<TR>
<TD >vendar se bodo med ujetništvom v deželi svojih osvajalcev spametovali,  se vrnili k tebi in te rotili za usmiljenje z besedami ‚Grešili smo,  ravnali smo napačno in hudobno, </TD>
</TR>
<TR>
<TD >če se bodo med ujetništvom v deželi svojih sovražnikov z vsem svojim srcem in z vso svojo dušo zares vrnili k tebi ter bodo molili k tebi,  obrnjeni proti svoji deželi,  ki si jo dal njihovim praočetom,  in proti mestu,  ki si ga izbral,  in proti tej hiši,  ki sem jo zgradil v čast tvojemu imenu, </TD>
</TR>
<TR>
<TD >prisluhni v nebesih,  v svojem prebivališču,  njihovi molitvi in prošnji za usmiljenje ter ukrepaj v njihovo dobro.</TD>
</TR>
<TR>
<TD >Odpusti svojemu ljudstvu,  ki je grešilo proti tebi,  odpusti mu vse prestopke,  ki jih je storilo proti tebi. Poskrbel boš,  da se bo svojim osvajalcem zasmililo,  zato mu bodo ti izkazali usmiljenje.</TD>
</TR>
<TR>
<TD >To ljudstvo namreč pripada tebi in je tvoja dediščina – ti si ga odpeljal iz Egipta,  iz talilne peči za železo.</TD>
</TR>
<TR>
<TD >Bodi pozoren na gorečo prošnjo svojega služabnika in na gorečo prošnjo svojega ljudstva,  Izraelcev. Prisluhni jim,  kadar koli bodo klicali k tebi.</TD>
</TR>
<TR>
<TD >O Vrhovni gospod Jehova,  ti si jih ločil od vseh ljudstev na zemlji,  da bi postali tvoja dediščina,  tako kot si oznanil po svojem služabniku Mojzesu,  ko si naše praočete rešil iz Egipta.«</TD>
</TR>
<TR>
<TD >Ko je Salomon izrekel Jehovu celotno molitev in prošnjo za usmiljenje,  je vstal izpred Jehovovega oltarja,  kjer je klečal in iztezal roke proti nebu.</TD>
</TR>
<TR>
<TD >Nato je stoje in z močnim glasom blagoslavljal vse zbrane Izraelce:</TD>
</TR>
<TR>
<TD >»Naj bo hvaljen Jehova,  ki je svojemu ljudstvu Izraelu naklonil mir,  tako kot je obljubil. Neizpolnjena ni ostala niti ena beseda od vseh dobrih obljub,  ki jih je dal po svojem služabniku Mojzesu.</TD>
</TR>
<TR>
<TD >Naj bo naš Bog Jehova z nami,  tako kot je bil z našimi praočeti. Naj nas ne zapusti in ne zavrže.</TD>
</TR>
<TR>
<TD >Naj pritegne naša srca k sebi,  tako da bomo hodili po vseh njegovih poteh ter izpolnjevali njegove zapovedi,  uredbe in odloke,  ki jih je zapovedal našim praočetom.</TD>
</TR>
<TR>
<TD >In naj se naš Bog Jehova teh mojih besed,  s katerimi sem Jehova rotil za usmiljenje,  spominja dan in noč,  da bi ukrepal v dobro svojega služabnika in svojega ljudstva,  Izraelcev,  kot bo dan za dnem potrebno.</TD>
</TR>
<TR>
<TD >Tako bodo vsa ljudstva na zemlji vedela,  da je Jehova pravi Bog. Nobenega drugega Boga ni!</TD>
</TR>
<TR>
<TD >Naj bo vaše srce popolnoma vdano našemu Bogu Jehovu – živite po njegovih uredbah in izpolnjujte njegove zapovedi,  kot to delate že danes.«</TD>
</TR>
<TR>
<TD >Zatem so kralj in vsi zbrani Izraelci darovali Jehovu veliko žrtev.</TD>
</TR>
<TR>
<TD >Salomon je Jehovu daroval mirovne žrtve – 22.000 glav goveda in 120.000 ovc. Kralj in vsi Izraelci so praznovali posvetitev Jehovove hiše.</TD>
</TR>
<TR>
<TD >Bakreni oltar,  ki je pred Jehovovo hišo,  je bil premajhen za vse žgalne žrtve,  žitne daritve in maščevje mirovnih žrtev. Zato je kralj tisti dan posvetil osrednji del dvorišča,  ki je pred Jehovovo hišo,  saj je moral na tem mestu darovati žgalne žrtve,  žitne daritve in maščevje mirovnih žrtev.</TD>
</TR>
<TR>
<TD >Salomon je takrat pred našim Bogom Jehovom praznoval skupaj z vsem Izraelom – veliko množico ljudi,  ki so prišli iz vse dežele,  od Lebo Hamata pa do Egiptovske doline. Praznovali so 7 dni in nato še 7 dni,  skupaj 14 dni.</TD>
</TR>
<TR>
<TD >Naslednji dan je kralj razpustil ljudstvo. Ljudje so mu zaželeli Božji blagoslov in veseli odšli vsak na svoj dom. Bili so radostnega srca zaradi vse dobrote,  ki jo je Jehova izkazal svojemu služabniku Davidu in svojemu ljudstvu Izraelu.</TD>
</TR>
<TR>
<TD >1. kraljev 9. Poglavje</TD>
</TR>
<TR>
<TD >Ko je Salomon končal gradnjo Jehovove hiše in kraljeve palače ter naredil vse drugo,  kar je želel, </TD>
</TR>
<TR>
<TD >se mu je Jehova znova prikazal,  tako kot se mu je prikazal prvič v Gibeonu.</TD>
</TR>
<TR>
<TD >Jehova mu je rekel: »Prisluhnil sem,  ko si molil k meni in me prosil za usmiljenje. To hišo,  ki si jo zgradil,  sem posvetil s tem,  da sem poskrbel,  da se bo moje ime vedno povezovalo z njo. Moje srce in moje oči bodo vedno tam.</TD>
</TR>
<TR>
<TD >Če mi boš enako kot tvoj oče David služil z značajnim in poštenim srcem ter boš delal vse,  kar sem ti zapovedal,  če boš izpolnjeval moje uredbe in odloke, </TD>
</TR>
<TR>
<TD >bom za vedno utrdil prestol tvojega kraljestva nad Izraelom,  tako kot sem obljubil tvojemu očetu Davidu,  ko sem rekel: ‚Na izraelskem prestolu bo vedno sedel kdo iz tvoje rodovne linije.</TD>
</TR>
<TR>
<TD >Toda če boste vi in vaši sinovi nehali služiti meni in izpolnjevati moje zapovedi in odredbe,  ki sem vam jih dal,  če boste začeli služiti drugim bogovom in se jim klanjati, </TD>
</TR>
<TR>
<TD >bom izraelsko ljudstvo pregnal iz dežele,  ki sem mu jo dal. Hišo,  ki sem jo posvetil svojemu imenu,  bom zavrgel,  ne bo več pred mojimi očmi. Vsa ljudstva bodo prezirala Izraelce in se jim posmehovala.</TD>
</TR>
<TR>
<TD >Od te hiše bo ostal le kup ruševin. Vsak,  ki bo šel mimo,  bo od začudenja strmel in zažvižgal. Spraševal bo: ‚Zakaj je Jehova naredil to tej deželi in tej hiši?</TD>
</TR>
<TR>
<TD >Odgovor bo: ‚Svojega Boga Jehova,  ki je njihove praočete odpeljal iz egiptovske dežele,  so zapustili in z odprtimi rokami sprejeli druge bogove,  se jim klanjali in jim služili. Zato je Jehova nad njih poslal vso to nesrečo.«</TD>
</TR>
<TR>
<TD >Kralj Salomon je v 20 letih zgradil obe hiši – Jehovovo hišo in kraljevo palačo.</TD>
</TR>
<TR>
<TD >Tirski kralj Hiram ga je v tem času oskrboval s cedrovimi in brinovimi hlodi ter z zlatom,  kolikor ga je želel,  zato mu je Salomon dal 20 mest v galilejski deželi.</TD>
</TR>
<TR>
<TD >Hiram si je šel iz Tira ogledat mesta,  ki mu jih je dal Salomon,  vendar z njimi ni bil zadovoljen.</TD>
</TR>
<TR>
<TD >Rekel je: »Moj brat,  kakšna so ta mesta,  ki si mi jih dal?« Zato se še danes imenujejo dežela Kabul.</TD>
</TR>
<TR>
<TD >Hiram pa je kralju poslal 120 talentov zlata.</TD>
</TR>
<TR>
<TD >Kralj Salomon je nekatere moške določil za obvezno delo,  da bi zgradil Jehovovo hišo,  svojo palačo,  Milo,  jeruzalemsko obzidje,  Hazor,  Megido in Gezer.</TD>
</TR>
<TR>
<TD >(Faraon,  egiptovski kralj,  je namreč prišel gor in zavzel Gezer ter ga požgal,  Kanaance,  ki so živeli v mestu,  pa je pobil. Gezer je dal kot poslovilni dar svoji hčeri,  Salomonovi ženi.)</TD>
</TR>
<TR>
<TD >Salomon je utrdil Gezer,  Spodnji Bet Horon, </TD>
</TR>
<TR>
<TD >Baalat in Tamar v puščavskem delu dežele</TD>
</TR>
<TR>
<TD >ter vsa svoja mesta,  namenjena skladiščenju,  mesta za bojne vozove in mesta za konjenike. Zgradil je vse,  kar je želel v Jeruzalemu,  na Libanonu in po vsej deželi,  v kateri je vladal.</TD>
</TR>
<TR>
<TD >Vse potomce Amorejcev,  Hetejcev,  Perizejcev,  Hivejcev in Jebusejcev,  ki niso bili del izraelskega ljudstva, </TD>
</TR>
<TR>
<TD >vse tiste,  ki so ostali v deželi in ki jih Izraelci niso mogli uničiti,  je Salomon določil za suženjsko delo,  ki ga opravljajo še danes.</TD>
</TR>
<TR>
<TD >Nikogar od Izraelcev pa ni zasužnjil,  ampak so ti bili njegovi bojevniki,  služabniki,  dostojanstveniki,  pribočniki ter poveljniki njegovih voznikov bojnih vozov in njegovih konjenikov.</TD>
</TR>
<TR>
<TD >Glavnih namestnikov,  ki so za Salomona nadzorovali delo,  je bilo 550. Ti delovodje so ljudi nadzorovali pri delu.</TD>
</TR>
<TR>
<TD >Faraonova hči pa se je iz Davidovega mesta preselila v palačo,  ki jo je Salomon zgradil zanjo. Zatem je dogradil Milo.</TD>
</TR>
<TR>
<TD >Salomon je na oltarju,  ki ga je zgradil za Jehova,  trikrat na leto daroval žgalne žrtve in mirovne žrtve. Tako se je z oltarja,  ki je bil pred Jehovovo hišo,  dvigoval dim. Salomon je dokončal gradnjo hiše.</TD>
</TR>
<TR>
<TD >Kralj Salomon je imel tudi ladjevje,  ki ga je zgradil v Ezjon Geberju,  blizu Elata na obali Rdečega morja v edomski deželi.</TD>
</TR>
<TR>
<TD >Hiram je pošiljal svoje služabnike,  ki so bili izkušeni mornarji,  da so na teh ladjah pluli skupaj s Salomonovimi služabniki.</TD>
</TR>
<TR>
<TD >Pluli so v Ofir in od tam pripeljali kralju Salomonu vsakič po 420 talentov zlata.</TD>
</TR>
<TR>
<TD >1. kraljev 10. Poglavje</TD>
</TR>
<TR>
<TD >Kraljica iz Sabe pa je slišala o slovesu,  ki si ga je Salomon pridobil zaradi Jehovovega imena. Zato je prišla k njemu,  da bi ga preizkusila z zahtevnimi vprašanji.</TD>
</TR>
<TR>
<TD >V Jeruzalem je prispela z zelo velikim spremstvom in s kamelami,  ki so nosile balzamovo olje,  velike količine zlata in drage kamne. Ko je stopila pred Salomona,  je z njim govorila o vsem,  kar jo je zanimalo.</TD>
</TR>
<TR>
<TD >In on je odgovoril na vsa njena vprašanja. Nič mu ni bilo prezapleteno,  vse ji je znal pojasniti.</TD>
</TR>
<TR>
<TD >Ko je kraljica iz Sabe videla vso Salomonovo modrost,  palačo,  ki jo je zgradil, </TD>
</TR>
<TR>
<TD >jedi na njegovi mizi,  njegove dvorjane,  kako sedijo za mizo,  njegove strežnike,  kako strežejo pri mizi in kako so oblečeni,  njegove točaje in žgalne žrtve,  ki jih je redno daroval v Jehovovi hiši,  ji je vzelo sapo.</TD>
</TR>
<TR>
<TD >Zato je rekla kralju: »Vse,  kar sem doma v svoji deželi slišala o tvojih dosežkih in o tvoji modrosti,  je resnica!</TD>
</TR>
<TR>
<TD >Dokler nisem prišla sem in vsega tega videla na lastne oči,  nisem verjela. Vendar mi niti polovice niso povedali! Tvoja modrost in blaginja daleč presegata to,  kar sem slišala o tebi.</TD>
</TR>
<TR>
<TD >Tvoji ljudje in tvoji služabniki,  ki so vedno ob tebi,  so zelo srečni,  da lahko poslušajo tvojo modrost.</TD>
</TR>
<TR>
<TD >Naj bo hvaljen tvoj Bog Jehova,  ki te je posadil na izraelski prestol,  ker si mu všeč! Jehova te je iz svoje večne ljubezni do Izraela postavil za kralja,  da bi pošteno sodil in pravično vladal.«</TD>
</TR>
<TR>
<TD >Kralju je nato dala 120 talentov zlata,  zelo veliko balzamovega olja in drage kamne. Nikoli več ni prišlo toliko balzamovega olja,  kolikor ga je kraljica iz Sabe dala kralju Salomonu.</TD>
</TR>
<TR>
<TD >Hiramovo ladjevje je iz Ofirja poleg zlata dovažalo tudi ogromne količine sandalovih hlodov in drage kamne.</TD>
</TR>
<TR>
<TD >Kralj je iz sandalovine naredil podpornike za Jehovovo hišo in kraljevo palačo,  naredil je tudi harfe in citre za pevce. Takšna sandalovina ni nikoli več prišla niti je ni bilo več videti.</TD>
</TR>
<TR>
<TD >Kralj Salomon je kraljici iz Sabe dal to,  kar je želela in prosila,  iz svoje radodarnosti pa ji je dal tudi druge stvari. Kraljica se je nato s svojimi služabniki vrnila v svojo deželo.</TD>
</TR>
<TR>
<TD >Salomon je vsako leto prejel 666 talentov zlata.</TD>
</TR>
<TR>
<TD >K temu ni všteto to,  kar je dobival od potujočih trgovcev,  niti ni vštet dobiček od trgovcev niti to,  kar so mu dajali vsi arabski kralji in deželni upravitelji.</TD>
</TR>
<TR>
<TD >Kralj Salomon je naredil 200 velikih ščitov iz zlate zlitine (vsak ščit je prevlekel s 600 šekli zlata)</TD>
</TR>
<TR>
<TD >in 300 majhnih ščitov iz zlate zlitine (vsak ščit je prevlekel s 3 minami zlata). Nato jih je spravil v Hišo libanonskega gozda.</TD>
</TR>
<TR>
<TD >Kralj je naredil tudi velik prestol iz slonovine in ga prevlekel s prečiščenim zlatom.</TD>
</TR>
<TR>
<TD >Do prestola je vodilo šest stopnic,  nad njim pa je bil okrogel baldahin. Na vsaki strani sedeža je bilo naslonjalo za roke in ob naslonjalih sta stala leva.</TD>
</TR>
<TR>
<TD >Na šestih stopnicah je stalo 12 levov,  en lev na vsakem koncu stopnice. V nobenem drugem kraljestvu še niso naredili česa takega.</TD>
</TR>
<TR>
<TD >Vse posode,  iz katerih je pil kralj Salomon,  so bile iz zlata. Ves pribor in posode v Hiši libanonskega gozda so bile iz čistega zlata. Nič ni bilo narejeno iz srebra,  saj to v Salomonovih dneh ni bilo cenjeno.</TD>
</TR>
<TR>
<TD >Kralj je imel namreč taršiške ladje,  ki so bile na morju skupaj s Hiramovim ladjevjem in so vsaka tri leta pripeljale zlato in srebro,  slonovino,  opice in pave.</TD>
</TR>
<TR>
<TD >Kralj Salomon je bil bogatejši in modrejši od vseh drugih kraljev na zemlji.</TD>
</TR>
<TR>
<TD >Ljudje z vseh koncev zemlje so ga želeli videti,  da bi prisluhnili modrosti,  s katero ga je obdaril Bog.</TD>
</TR>
<TR>
<TD >Vsak mu je prinesel darilo: srebrne predmete,  zlate predmete,  oblačila,  orožje,  balzamovo olje,  konje in mule. Tako je bilo leto za letom.</TD>
</TR>
<TR>
<TD >Kralj Salomon si je kopičil bojne vozove in konje,  tako da je imel 1400 vozov in 12.000 konjev. Razporedil jih je po mestih za bojne vozove in tudi pri sebi v Jeruzalemu.</TD>
</TR>
<TR>
<TD >Poskrbel je,  da je bilo v Jeruzalemu srebra tako veliko kot kamenja,  cedrovine pa tako veliko kot sikomor v Šefeli.</TD>
</TR>
<TR>
<TD >Konje za Salomona so uvažali iz Egipta. Kraljevi trgovci so kupovali črede konjev po določeni ceni.</TD>
</TR>
<TR>
<TD >Vsak voz,  ki so ga uvozili iz Egipta,  je stal 600 šeklov srebra,  vsak konj pa 150 šeklov. Ti trgovci so jih prav tako prodajali vsem hetejskim in sirskim kraljem.</TD>
</TR>
<TR>
<TD >1. kraljev 11. Poglavje</TD>
</TR>
<TR>
<TD >Kralj Salomon je poleg faraonove hčere ljubil še veliko drugih tujk: Moabke,  Amonke,  Edomke,  Sidonke in Hetejke.</TD>
</TR>
<TR>
<TD >Bile so iz narodov,  za katere je Jehova Izraelcem rekel: »Ne družite se z njimi! Zagotovo bodo vaše srce zapeljali,  da boste služili njihovim bogovom.« Kljub temu se je Salomon navezal nanje in jih ljubil.</TD>
</TR>
<TR>
<TD >Imel je 700 žen,  ki so postale plemkinje,  in 300 stranskih žen. Njegove žene so postopoma zapeljale njegovo srce.</TD>
</TR>
<TR>
<TD >Ko se je postaral,  so njegove žene zapeljale njegovo srce,  da je služil drugim bogovom. Njegovo srce ni bilo več popolnoma vdano Bogu Jehovu,  tako kot mu je bilo vdano srce njegovega očeta Davida.</TD>
</TR>
<TR>
<TD >Salomon je častil Astarto,  boginjo Sidoncev,  in Milkoma,  gnusnega boga Amoncev.</TD>
</TR>
<TR>
<TD >Delal je to,  kar je slabo v Jehovovih očeh,  in ni iz vsega srca ubogal Jehova,  kot ga je njegov oče David.</TD>
</TR>
<TR>
<TD >V tistem času je Salomon na gori,  ki je nasproti Jeruzalemu,  zgradil eno višavo Kemošu,  gnusnemu bogu Moabcev,  in eno Molohu,  gnusnemu bogu Amoncev.</TD>
</TR>
<TR>
<TD >Enako je naredil za vse svoje tuje žene,  ki so darovale žrtve,  da bi se dim teh žrtev dvigoval k njihovim bogovom.</TD>
</TR>
<TR>
<TD >Jehova se je zelo razjezil na Salomona,  ker se je njegovo srce oddaljilo od njega,  Izraelovega Boga Jehova,  ki se mu je dvakrat prikazal</TD>
</TR>
<TR>
<TD >in ga izrecno posvaril pred čaščenjem drugih bogov. Vendar Salomon ni ubogal tega,  kar je Jehova zapovedal.</TD>
</TR>
<TR>
<TD >Jehova mu je rekel: »Ker si to naredil in nisi izpolnjeval moje zaveze in odredb,  ki sem ti jih zapovedal,  ti bom iz rok iztrgal kraljestvo in ga dal enemu od tvojih služabnikov.</TD>
</TR>
<TR>
<TD >Toda zaradi tvojega očeta Davida tega ne bom naredil v času tvojega življenja. Kraljestvo bom iztrgal iz rok tvojega sina, </TD>
</TR>
<TR>
<TD >vendar ne bom iztrgal celotnega kraljestva. Tvojemu sinu bom dal en rod. To bom naredil zaradi svojega služabnika Davida in zaradi Jeruzalema,  ki sem ga izbral.«</TD>
</TR>
<TR>
<TD >Jehova je nad Salomona poslal sovražnika,  Edomca Hadada,  ki je bil iz edomske kraljeve družine.</TD>
</TR>
<TR>
<TD >Ko je David porazil Edomce,  je vojaški poveljnik Joab šel pokopat pobite. V Edomu je nameraval usmrtiti vse moške.</TD>
</TR>
<TR>
<TD >(Zato je Joab z vso izraelsko vojsko v Edomu ostal šest mesecev,  dokler ni pobil vseh moških.)</TD>
</TR>
<TR>
<TD >Toda Hadad,  ki je bil takrat še majhen deček,  je zbežal v Egipt skupaj z nekaterimi očetovimi služabniki,  ki so prav tako bili Edomci.</TD>
</TR>
<TR>
<TD >Odpravili so se iz Madijana in prišli v Paran. V Paranu so s seboj vzeli nekaj domačinov in odšli v Egipt. Faraon,  egiptovski kralj,  je dal Hadadu hišo in zemljo ter ga oskrboval s hrano.</TD>
</TR>
<TR>
<TD >Faraon mu je bil tako zelo naklonjen,  da mu je za ženo dal sestro svoje žene,  sestro kraljice Tahpenese.</TD>
</TR>
<TR>
<TD >Tahpenesina sestra je Hadadu rodila sina Genubata. Tahpenesa je dečka vzgajala na faraonovem dvoru in živel je tam med faraonovimi sinovi.</TD>
</TR>
<TR>
<TD >Ko je Hadad v Egiptu slišal,  da je David umrl in da tudi vojaški poveljnik Joab ni več živ,  je faraona prosil: »Dovoli mi,  da grem v svojo deželo.«</TD>
</TR>
<TR>
<TD >Toda faraon ga je vprašal: »Kaj ti manjka pri meni,  da bi sedaj rad šel v svojo deželo?« Odgovoril mu je: »Nič,  vseeno pa te prosim,  da mi dovoliš oditi.«</TD>
</TR>
<TR>
<TD >Bog je nad Salomona poslal še enega sovražnika,  Eljadajevega sina Rezona,  ki je zbežal od svojega gospodarja Hadadezerja,  kralja v Zobi.</TD>
</TR>
<TR>
<TD >Ko je David porazil zobske može,  je Rezon zbral okrog sebe ljudi in tako postal vodja razbojniške tolpe. Odšli so v Damask,  se tam naselili in začeli vladati.</TD>
</TR>
<TR>
<TD >Rezon je bil sovražen do Izraela,  vse dokler je Salomon vladal,  in je tako kot Hadad delal škodo Izraelcem. Izraelsko ljudstvo je močno sovražil ves čas svojega kraljevanja nad Sirijo.</TD>
</TR>
<TR>
<TD >Kralju Salomonu se je uprl tudi Nebatov sin Jeroboam iz Zerede,  ki je bil Efraimec in njegov služabnik (Jeroboamovi mami je bilo ime Zerua in je bila vdova).</TD>
</TR>
<TR>
<TD >To pa je razlog,  zakaj se je uprl kralju: Salomon je zgradil Milo in zaprl vrzel v obzidju,  ki je obdajalo Davidovo mesto,  mesto njegovega očeta.</TD>
</TR>
<TR>
<TD >Jeroboam pa je bil sposoben mlad moški. Ko je Salomon videl,  da je priden delavec,  ga je postavil za nadzornika nad vsemi Jožefovimi potomci,  ki so bili določeni za obvezno delo.</TD>
</TR>
<TR>
<TD >V tistem času je Jeroboam šel iz Jeruzalema in na poti je k njemu pristopil prerok Ahija iz Šila,  ki je imel na sebi novo oblačilo. Razen njiju ni bilo nikjer nikogar.</TD>
</TR>
<TR>
<TD >Ahija je vzel svoje novo oblačilo in ga raztrgal na 12 kosov.</TD>
</TR>
<TR>
<TD >Jeroboamu je nato rekel:<br>»Vzemi si deset kosov. Izraelov Bog Jehova namreč pravi: ‚Kraljestvo bom iztrgal iz Salomonovih rok in dal tebi deset rodov.</TD>
</TR>
<TR>
<TD >Njemu pa bom pustil en rod zaradi svojega služabnika Davida in zaradi Jeruzalema,  ki sem ga izbral izmed vseh mest Izraelovih rodov.</TD>
</TR>
<TR>
<TD >To bom naredil zato,  ker so me Izraelci zapustili. Klanjajo se sidonski boginji Astarti,  moabskemu bogu Kemošu in amonskemu bogu Milkomu. Ne ravnajo tako,  kot zahtevam od njih. Ne delajo,  kar je prav v mojih očeh,  in ne izpolnjujejo mojih odredb in odlokov,  tako kot jih je Salomonov oče David.</TD>
</TR>
<TR>
<TD >Vendar Salomonu ne bom vzel celotnega kraljestva. Pustil bom,  da bo ostal vladar do konca svojega življenja zaradi mojega služabnika Davida,  ki sem ga izbral,  ker je ubogal moje zapovedi in odredbe.</TD>
</TR>
<TR>
<TD >Kraljestvo pa bom vzel Salomonovemu sinu in dal tebi deset rodov.</TD>
</TR>
<TR>
<TD >Salomonovemu sinu bom dal en rod,  da bo imel moj služabnik David vedno svetilko pred menoj v Jeruzalemu,  ki sem ga izbral v čast svojemu imenu.</TD>
</TR>
<TR>
<TD >Tebe bom postavil,  da boš vladal nad vsem,  kar si želiš,  in da boš kraljeval nad Izraelom.</TD>
</TR>
<TR>
<TD >Če boš ubogal vse,  kar ti bom zapovedal,  če boš ravnal tako,  kot zahtevam od tebe,  in delal,  kar je prav v mojih očeh,  če boš ubogal moje odredbe in zapovedi,  kot jih je moj služabnik David,  bom s teboj. Postavil ti bom trajno hišo,  kot sem jo postavil Davidu,  in ti dal oblast nad Izraelom.</TD>
</TR>
<TR>
<TD >Zaradi hudobnih dejanj bom ponižal Davidovo potomstvo,  toda ne za vedno.«</TD>
</TR>
<TR>
<TD >Zato si je Salomon prizadeval ubiti Jeroboama,  toda Jeroboam je zbežal v Egipt k egiptovskemu kralju Šišaku. Tam je ostal vse do Salomonove smrti.</TD>
</TR>
<TR>
<TD >O drugih dogodkih iz Salomonovega življenja,  o vseh njegovih delih in modrosti piše v Salomonovi kroniki.</TD>
</TR>
<TR>
<TD >Salomon je v Jeruzalemu kraljeval nad celotnim Izraelom 40 let.</TD>
</TR>
<TR>
<TD >Umrl je in pokopali so ga v Davidovem mestu. Za Salomonom je zakraljeval njegov sin Roboam.</TD>
</TR>
<TR>
<TD >1. kraljev 12. Poglavje</TD>
</TR>
<TR>
<TD >Roboam je šel v Sihem,  saj je vse izraelsko ljudstvo prišlo tja,  da bi ga postavilo za kralja.</TD>
</TR>
<TR>
<TD >Za to pa je izvedel Nebatov sin Jeroboam,  ki je takrat še vedno živel v Egiptu,  kamor je zbežal pred kraljem Salomonom.</TD>
</TR>
<TR>
<TD >Poslali so ponj. Zatem so Jeroboam in zbrani Izraelci stopili pred Roboama in rekli:</TD>
</TR>
<TR>
<TD >»Tvoj oče nam je otežil jarem. Če pa nam boš ti olajšal trdo delo in težek jarem,  ki nam ga je naložil tvoj oče,  ti bomo služili.«</TD>
</TR>
<TR>
<TD >Odgovoril jim je: »Vrnite se k meni čez tri dni.« In ljudstvo je odšlo.</TD>
</TR>
<TR>
<TD >Kralj Roboam se je zatem posvetoval s starejšimi možmi,  ki so bili v službi pri njegovem očetu Salomonu takrat,  ko je še živel. Vprašal jih je: »Kaj mi svetujete? Kaj naj rečem ljudstvu?«</TD>
</TR>
<TR>
<TD >Odgovorili so mu: »Če boš danes pokazal,  da si jim pripravljen služiti,  če se boš uklonil njihovi prošnji in jim ustregel,  bodo tvoji služabniki za vedno.«</TD>
</TR>
<TR>
<TD >Toda Roboam ni upošteval nasveta starejših mož ter se je posvetoval z mladeniči,  ki so odraščali z njim in so bili zdaj pri njem v službi.</TD>
</TR>
<TR>
<TD >Vprašal jih je: »Kaj mi svetujete? Kaj naj rečemo ljudstvu,  ki me je prosilo,  da mu olajšam jarem,  ki mu ga je naložil moj oče?«</TD>
</TR>
<TR>
<TD >Mladeniči,  ki so odraščali z njim,  so mu odgovorili: »Ljudstvu,  ki te je prosilo,  da mu olajšaš jarem,  ki mu ga je tvoj oče otežil,  reci: ‚Moj mezinec bo debelejši od pasu mojega očeta.</TD>
</TR>
<TR>
<TD >Moj oče vam je naložil težek jarem,  jaz pa vam ga bom še otežil. Moj oče vas je kaznoval z biči,  jaz pa vas bom kaznoval s škorpijoni.«</TD>
</TR>
<TR>
<TD >Tretji dan so Jeroboam in Izraelci prišli h kralju Roboamu,  saj jim je naročil: »Vrnite se k meni čez tri dni.«</TD>
</TR>
<TR>
<TD >Kralj je Izraelcem odgovoril ostro in ni upošteval nasveta starejših mož.</TD>
</TR>
<TR>
<TD >Po nasvetu mladeničev jim je rekel: »Moj oče vam je naložil težek jarem,  jaz pa vam ga bom še otežil. Moj oče vas je kaznoval z biči,  jaz pa vas bom kaznoval s škorpijoni.«</TD>
</TR>
<TR>
<TD >Kralj torej ni uslišal Izraelcev,  saj je stvari tako vodil Jehova. Jehova je to naredil,  da bi izpolnil,  kar je po Ahiju iz Šila sporočil Nebatovemu sinu Jeroboamu.</TD>
</TR>
<TR>
<TD >Ko so Izraelci videli,  da jih kralj noče uslišati,  so mu odgovorili: »Ali nas kaj povezuje z Davidom? Nobene dediščine nimamo z Jesejevim sinom. Vrnite se k svojim bogovom,  Izraelci! Ti,  David,  pa skrbi za svojo hišo!« Tako so se Izraelci vrnili na svoje domove.</TD>
</TR>
<TR>
<TD >Roboam pa je še naprej kraljeval nad Izraelci,  ki so živeli v mestih na Judovem.</TD>
</TR>
<TR>
<TD >Nato je kralj Roboam poslal k Izraelcem Adorama,  ki je nadzoroval tiste,  ki so bili določeni za obvezno delo,  vendar so ga do smrti kamenjali. Kralju Roboamu pa je uspelo skočiti na bojni voz in zbežati v Jeruzalem.</TD>
</TR>
<TR>
<TD >Tako Izraelci vse do današnjega dne vztrajajo v uporu proti Davidovi hiši.</TD>
</TR>
<TR>
<TD >Ko so Izraelci slišali,  da se je Jeroboam vrnil,  so takoj sklicali zbor,  poslali ponj in ga postavili za kralja nad Izraelom. Samo Judov rod je ostal zvest Davidovi hiši.</TD>
</TR>
<TR>
<TD >Ko je Roboam prispel v Jeruzalem,  je takoj zbral vse moške iz Judovega in Benjaminovega rodu,  180.000 izurjenih bojevnikov. Šli naj bi v boj proti izraelskemu ljudstvu in tako vrnili kraljestvo Salomonovemu sinu Roboamu.</TD>
</TR>
<TR>
<TD >Takrat je pravi Bog svojemu preroku Šemajaju sporočil:</TD>
</TR>
<TR>
<TD >»Judovemu kralju Roboamu,  Salomonovemu sinu,  in vsemu Judovemu rodu,  pripadnikom Benjaminovega rodu in preostalemu ljudstvu reci:</TD>
</TR>
<TR>
<TD >‚Jehova pravi tako: »Ne hodite se bojevat proti svojim bratom Izraelcem! Vrnite se vsak na svoj dom,  saj sem jaz povzročil,  da je prišlo do tega.«« Ubogali so Jehova in se vrnili na svoje domove,  kot jim je Jehova naročil.</TD>
</TR>
<TR>
<TD >Jeroboam je obnovil Sihem v efraimskem gorovju in se preselil tja. Nato je odšel od tam in obnovil Penuel.</TD>
</TR>
<TR>
<TD >Sam pri sebi je razmišljal: »Kraljestvo bi lahko zdaj prišlo nazaj v roke Davidove hiše.</TD>
</TR>
<TR>
<TD >Če bo ljudstvo še naprej hodilo gor v Jeruzalem,  da bi v Jehovovi hiši darovalo žrtve,  se bo vrnilo k svojemu gospodu,  Judovemu kralju Roboamu. Zagotovo me bodo ubili in se vrnili k njemu.«</TD>
</TR>
<TR>
<TD >Kralj se je pogovoril s svojimi svetovalci,  potem pa naredil dve zlati teleti in ljudstvu rekel: »Pot v Jeruzalem je za vas prenaporna. Izraelci,  tu je vaš Bog,  ki vas je odpeljal iz egiptovske dežele!«</TD>
</TR>
<TR>
<TD >Nato je eno tele postavil v Betelu,  drugo pa v Danu.</TD>
</TR>
<TR>
<TD >Zaradi tega je ljudstvo začelo grešiti. Hodili so vse do Dana,  da bi tam častili tele.</TD>
</TR>
<TR>
<TD >Jeroboam je naredil svetišča na višavah in za duhovnike postavil ljudi,  ki niso bili iz Levijevega rodu.</TD>
</TR>
<TR>
<TD >Poleg tega je določil,  da se bo 15. dan v osmem mesecu praznoval praznik,  kakršnega so imeli na Judovem. Na oltarju,  ki ga je zgradil v Betelu,  je žrtvoval teletoma,  ki ju je naredil. V Betelu je tudi postavil duhovnike,  da bi služili na višavah,  ki jih je naredil.</TD>
</TR>
<TR>
<TD >Petnajsti dan v osmem mesecu,  v mesecu,  ki ga je sam določil,  je daroval žrtve na oltarju,  ki ga je zgradil v Betelu. Vpeljal je praznik za izraelsko ljudstvo in pristopil k oltarju,  da bi na njem daroval žrtve in bi se tako dvigoval dim teh žrtev.</TD>
</TR>
<TR>
<TD >1. kraljev 13. Poglavje</TD>
</TR>
<TR>
<TD >Medtem ko je Jeroboam stal pred oltarjem,  da bi na njem zažigal daritve,  je z Judovega prišel v Betel prerok,  ki ga je poslal Jehova.</TD>
</TR>
<TR>
<TD >Zaklical je proti oltarju,  tako kot mu je Jehova naročil. Rekel je: »Oltar,  oltar! Jehova pravi tako: ‚V Davidovi rodbini se bo rodil sin in imenoval se bo Josija! Na tebi bo žrtvoval duhovnike,  ki služijo na višavah in zažigajo na tebi daritve. Na tebi bo sežigal človeške kosti.«</TD>
</TR>
<TR>
<TD >Tisti dan je dal tudi znamenje. Rekel je: »To je znamenje,  da je govoril Jehova: Oltar se bo razklal in pepel,  ki je na njem,  se bo razsul.«</TD>
</TR>
<TR>
<TD >Ko je kralj Jeroboam slišal,  kaj je prerok pravega Boga oznanil glede oltarja v Betelu,  je roko odmaknil od oltarja,  pokazal z njo na preroka in ukazal: »Primite ga!« Toda roka mu je v trenutku,  ko jo je iztegnil proti preroku,  ohromela in ni je mogel potegniti k sebi.</TD>
</TR>
<TR>
<TD >Oltar se je razklal in pepel se je razsul z njega. S tem se je izpolnilo znamenje,  ki ga je Jehova razglasil po svojem preroku.</TD>
</TR>
<TR>
<TD >Kralj je takrat Božjega preroka prosil: »Svojega Boga Jehova prosi za usmiljenje. Moli zame,  da bi mi roka ozdravela.« In Božji prerok je prosil Jehova za usmiljenje. Kraljeva roka je ozdravela in bila je takšna kot prej.</TD>
</TR>
<TR>
<TD >Nato je kralj Božjemu preroku rekel: »Pridi k meni domov,  da boš nekaj pojedel! Tudi darilo ti bom dal.«</TD>
</TR>
<TR>
<TD >Toda Božji prerok je kralju rekel: »Tudi če bi mi dal polovico vsega svojega imetja,  ne bi šel s teboj niti ne bi tukaj jedel kruha ali pil vode.</TD>
</TR>
<TR>
<TD >Jehova mi je namreč zapovedal: ‚Ne jej kruha in ne pij vode niti se ne vračaj po isti poti,  po kateri si prišel.«</TD>
</TR>
<TR>
<TD >Zato je odšel po drugi poti; ni se vrnil po poti,  po kateri je prišel v Betel.</TD>
</TR>
<TR>
<TD >V Betelu pa je živel neki starejši prerok. Njegovi sinovi so prišli domov in mu povedali vse,  kar je Božji prerok tisti dan naredil v Betelu in kar je rekel kralju. Ko so očetu vse to povedali, </TD>
</TR>
<TR>
<TD >jih je vprašal: »Po kateri poti je odšel?« Sinovi so mu pokazali,  po kateri poti je odšel Božji prerok,  ki je prišel z Judovega.</TD>
</TR>
<TR>
<TD >Nato jim je naročil: »Osedlajte mi osla.« Osedlali so mu osla in ga je zajahal.</TD>
</TR>
<TR>
<TD >Šel je za Božjim prerokom in ga našel sedeti pod velikim drevesom. Vprašal ga je: »Ali si ti Božji prerok,  ki je prišel z Judovega?« Odgovoril mu je: »Sem.«</TD>
</TR>
<TR>
<TD >Starejši prerok mu je rekel: »Pridi k meni domov,  da boš nekaj pojedel.«</TD>
</TR>
<TR>
<TD >Toda Božji prerok je rekel: »Ne smem se vrniti s teboj in sprejeti tvojega povabila niti ne smem tukaj s teboj jesti kruha ali piti vode.</TD>
</TR>
<TR>
<TD >Jehova mi je namreč zapovedal: ‚Tam ne jej kruha in ne pij vode. Prav tako se ne vračaj po isti poti,  po kateri si prišel.«</TD>
</TR>
<TR>
<TD >Starejši prerok pa mu je rekel: »Tudi jaz sem prerok kot ti. Jehova je poslal angela,  da mi sporoči: ‚Naj se tisti prerok vrne s teboj v hišo,  da bo jedel kruh in pil vodo.« (S tem pa ga je zavedel.)</TD>
</TR>
<TR>
<TD >Tako se je vrnil z njim,  da bi pri njem doma jedel in pil.</TD>
</TR>
<TR>
<TD >Ko sta sedela za mizo,  je starejši prerok dobil sporočilo od Jehova.</TD>
</TR>
<TR>
<TD >Božjemu preroku,  ki je prišel z Judovega,  je glasno naznanil: »Jehova pravi: ‚Ker si se uprl temu,  kar sem ti jaz,  Jehova,  ukazal,  in nisi izpolnil moje zapovedi,  zapovedi svojega Boga Jehova, </TD>
</TR>
<TR>
<TD >ampak si se vrnil ter si tukaj jedel kruh in pil vodo,  čeprav ti je bilo rečeno »Ne jej kruha in ne pij vode«,  tvoje truplo ne bo položeno v grob tvojih praočetov.«</TD>
</TR>
<TR>
<TD >Ko se je Božji prerok najedel in napil,  je starejši prerok zanj osedlal osla.</TD>
</TR>
<TR>
<TD >Božji prerok je odšel,  vendar ga je na poti napadel lev in ga ubil. Mrtev je obležal na poti,  osel in lev pa sta stala poleg njegovega trupla.</TD>
</TR>
<TR>
<TD >Mimoidoči so videli truplo ležati na poti in leva,  ki je stal zraven. Prišli so v mesto,  v katerem je živel starejši prerok,  in povedali,  kaj so videli.</TD>
</TR>
<TR>
<TD >Ko je starejši prerok to slišal,  je takoj rekel: »To je Božji prerok,  ki se je uprl temu,  kar mu je Jehova ukazal. Zato je Jehova povzročil,  da ga je lev raztrgal in ubil. Zgodilo se je tako,  kot mu je Jehova rekel.«</TD>
</TR>
<TR>
<TD >Nato je svojim sinovom naročil: »Osedlajte mi osla.« Ko so mu ga osedlali, </TD>
</TR>
<TR>
<TD >se je odpravil od doma in našel prerokovo truplo ležati na poti ter osla in leva,  ki sta stala ob truplu. Lev trupla ni pojedel pa tudi osla ni raztrgal.</TD>
</TR>
<TR>
<TD >Starejši prerok je dvignil truplo Božjega preroka,  ga položil na osla in odpeljal nazaj v svoje mesto,  da bi žaloval za njim in ga pokopal.</TD>
</TR>
<TR>
<TD >Truplo je položil v svoj grob in nato so preroka objokovali z besedami: »Ojoj,  moj brat!«</TD>
</TR>
<TR>
<TD >Potem ko ga je pokopal,  je svojim sinovom rekel: »Ko bom umrl,  me pokopljite v grob,  v katerega sem pokopal Božjega preroka. Moje kosti položite poleg njegovih kosti.</TD>
</TR>
<TR>
<TD >To,  kar mu je Jehova naročil,  da naj oznani glede oltarja v Betelu in glede vseh svetišč na višavah v samarijskih mestih,  se bo zagotovo izpolnilo.«</TD>
</TR>
<TR>
<TD >Toda tudi po tem dogodku Jeroboam ni nehal ravnati hudobno,  ampak je še naprej postavljal duhovnike,  ki so bili izmed ljudstva,  da bi služili na višavah. Za duhovnika je postavil vsakega,  ki je to hotel. Rekel je: »Postane naj duhovnik na višavah!«</TD>
</TR>
<TR>
<TD >Zaradi tega greha je bila Jeroboamova rodbina navsezadnje uničena in izbrisana s površja zemlje.</TD>
</TR>
<TR>
<TD >1. kraljev 14. Poglavje</TD>
</TR>
<TR>
<TD >V tistem času je zbolel Jeroboamov sin Abija.</TD>
</TR>
<TR>
<TD >Zato je Jeroboam rekel svoji ženi: »Prosim,  preobleci se,  da ne bo nihče ugotovil,  da si moja žena,  in pojdi v Šilo. Tam živi prerok Ahija,  ki je rekel,  da bom postal kralj nad tem ljudstvom.</TD>
</TR>
<TR>
<TD >Vzemi deset hlebcev kruha,  s semeni posipane kruhke in vrč medu in mu vse to odnesi. On ti bo povedal,  kaj se bo zgodilo z najinim sinom.«</TD>
</TR>
<TR>
<TD >Jeroboamova žena je naredila tako,  kot ji je rekel. Odpravila se je v Šilo in prišla do Ahijevega doma. Ahija pa je s praznim pogledom strmel predse,  saj zaradi starosti ni več videl.</TD>
</TR>
<TR>
<TD >Toda Jehova je Ahiju že prej sporočil: »Jeroboamova žena je na poti k tebi. Vprašala te bo glede svojega sina,  ker je bolan. Povedal ti bom,  kaj ji boš rekel. In ko bo prišla,  se bo izdajala za nekoga drugega.«</TD>
</TR>
<TR>
<TD >Takoj ko je Ahija zaslišal njene korake na pragu,  ji je rekel: »Jeroboamova žena,  vstopi! Zakaj se izdajaš za nekoga drugega? Naročeno mi je bilo,  naj ti prenesem slabo novico.</TD>
</TR>
<TR>
<TD >Pojdi k Jeroboamu in mu reci: ‚Izraelov Bog Jehova govori tako: »Izbral sem te izmed ljudstva,  da bi te postavil za voditelja svojega ljudstva,  Izraelcev.</TD>
</TR>
<TR>
<TD >Od Davidove hiše sem odtrgal kraljestvo in ga dal tebi. Toda ti nisi bil kot moj služabnik David,  ki je izpolnjeval moje zapovedi in mi služil z vsem srcem. On je vedno delal to,  kar je prav v mojih očeh.</TD>
</TR>
<TR>
<TD >Ti pa si ravnal slabše od vseh,  ki so bili pred teboj. Zase si naredil drugega boga in ulite podobe,  zato da bi me žalil. Obrnil si mi hrbet.</TD>
</TR>
<TR>
<TD >Zato bom poslal nesrečo nad tvojo rodbino. V Izraelu bom iztrebil vse moške iz tvoje rodbine,  tudi nebogljene in slabotne. Pometel bom s tvojo rodbino,  tako kot človek počisti gnoj,  da ga ni več.</TD>
</TR>
<TR>
<TD >Tistega iz tvoje rodbine,  ki bo umrl v mestu,  bodo požrli psi in tistega,  ki bo umrl na polju,  bodo pojedle ptice,  saj sem jaz,  Jehova,  tako rekel.«</TD>
</TR>
<TR>
<TD >Zdaj pa pojdi,  vrni se domov. Ko boš stopila v mesto,  bo otrok umrl.</TD>
</TR>
<TR>
<TD >Vsi Izraelci bodo žalovali za njim in ga pokopali. On bo edini iz Jeroboamove rodbine,  ki bo položen v grob,  saj je Izraelov Bog Jehova samo pri njem od vseh v Jeroboamovi rodbini našel nekaj dobrega.</TD>
</TR>
<TR>
<TD >Prišel bo dan,  in to kmalu,  ko bo Jehova postavil kralja nad Izraelom,  ki bo pokončal Jeroboamovo rodbino.</TD>
</TR>
<TR>
<TD >Jehova bo kaznoval Izraela,  da se bo zamajal kot trst v vodi. Izraelce bo izruval iz te dobre dežele,  ki jo je dal njihovim praočetom,  in jih razkropil na drugo stran Reke. Jehova bo tako ukrepal,  ker so si naredili svete kole in ga s tem žalili.</TD>
</TR>
<TR>
<TD >Zapustil jih bo zaradi grehov,  ki jih je naredil Jeroboam,  in zaradi grehov,  h katerim jih je Jeroboam navedel.«</TD>
</TR>
<TR>
<TD >Jeroboamova žena se je vrnila v Tirzo. Ko je prišla do praga njunega doma,  je njun sin umrl.</TD>
</TR>
<TR>
<TD >Pokopali so ga in vsi Izraelci so žalovali za njim,  tako kot je Jehova napovedal po svojem služabniku,  preroku Ahiju.</TD>
</TR>
<TR>
<TD >O drugih dogodkih iz Jeroboamovega življenja – kako se je vojskoval in kako je kraljeval – piše v kroniki Izraelovih kraljev.</TD>
</TR>
<TR>
<TD >Jeroboam je kraljeval 22 let,  potem je umrl. Za njim je zakraljeval njegov sin Nadab.</TD>
</TR>
<TR>
<TD >Na Judovem pa je kraljeval Salomonov sin Roboam. Ko je postal kralj,  je bil star 41 let. V Jeruzalemu,  v mestu,  ki ga je Jehova izmed vseh mest Izraelovih rodov izbral v čast svojemu imenu,  je kraljeval 17 let. Njegova mama je bila Amonka Naama.</TD>
</TR>
<TR>
<TD >Na Judovem so delali to,  kar je slabo v Jehovovih očeh. S svojimi grehi so Boga izzivali še bolj kot njihovi praočetje.</TD>
</TR>
<TR>
<TD >Na vsakem visokem hribu in pod vsakim košatim drevesom so si enako kot oni postavljali višave,  svete stebre in svete kole.</TD>
</TR>
<TR>
<TD >V deželi so imeli tudi tempeljske prostitute. Prebivalci Judovega so počeli vse gnusne reči,  kakršne so delali narodi,  ki jih je Jehova pregnal pred Izraelci.</TD>
</TR>
<TR>
<TD >V petem letu Roboamovega kraljevanja je Jeruzalem napadel egiptovski kralj Šišak.</TD>
</TR>
<TR>
<TD >Odnesel je zaklade iz Jehovove hiše in iz kraljeve palače. Vse je odnesel,  tudi vse zlate ščite,  ki jih je naredil Salomon.</TD>
</TR>
<TR>
<TD >Kralj Roboam je namesto njih naredil bakrene ščite in jih zaupal poveljnikom straže,  ki je varovala vhod v kraljevo palačo.</TD>
</TR>
<TR>
<TD >Kadar koli je kralj šel v Jehovovo hišo,  so stražarji nosili te ščite,  potem pa so jih vrnili v stražarnico.</TD>
</TR>
<TR>
<TD >O drugih dogodkih iz Roboamovega življenja,  o vsem,  kar je naredil,  piše v kroniki Judovih kraljev.</TD>
</TR>
<TR>
<TD >Roboam in Jeroboam sta bila ves čas v vojni.</TD>
</TR>
<TR>
<TD >Nato je Roboam umrl in pokopali so ga poleg njegovih prednikov v Davidovem mestu. Njegova mama je bila Amonka Naama. Za Roboamom je zakraljeval njegov sin Abijam.</TD>
</TR>
<TR>
<TD >1. kraljev 15. Poglavje</TD>
</TR>
<TR>
<TD >V 18. letu vladanja kralja Jeroboama,  Nebatovega sina,  je na Judovem zakraljeval Abijam.</TD>
</TR>
<TR>
<TD >V Jeruzalemu je kraljeval tri leta. Njegova mama je bila Maaha,  Abišalomova vnukinja.</TD>
</TR>
<TR>
<TD >Abijam je grešil povsem enako,  kot je grešil njegov oče pred njim. Njegovo srce ni bilo popolnoma vdano Bogu Jehovu,  tako kot mu je bilo vdano srce njegovega praočeta Davida.</TD>
</TR>
<TR>
<TD >Toda njegov Bog Jehova mu je zaradi Davida dal svetilko v Jeruzalemu. Njegovega sina je postavil za njegovega naslednika in poskrbel,  da je Jeruzalem ohranil svoj položaj.</TD>
</TR>
<TR>
<TD >David je namreč delal,  kar je prav v Jehovovih očeh. Vse življenje ni v ničemer odstopil od tega,  kar mu je Bog zapovedal,  razen v zadevi Hetejca Urija.</TD>
</TR>
<TR>
<TD >Roboam in Jeroboam sta bila v vojni vse dni Roboamovega življenja.</TD>
</TR>
<TR>
<TD >O drugih dogodkih iz Abijamovega življenja,  o vsem,  kar je naredil,  piše v kroniki Judovih kraljev. Tudi Abijam in Jeroboam sta bila v vojni.</TD>
</TR>
<TR>
<TD >Nato je Abijam umrl in pokopali so ga v Davidovem mestu. Za njim je zakraljeval njegov sin Asa.</TD>
</TR>
<TR>
<TD >V 20. letu vladanja Izraelovega kralja Jeroboama je na Judovem zakraljeval Asa.</TD>
</TR>
<TR>
<TD >V Jeruzalemu je kraljeval 41 let. Njegova babica je bila Maaha,  Abišalomova vnukinja.</TD>
</TR>
<TR>
<TD >Asa je delal,  kar je prav v Jehovovih očeh,  kot je to delal njegov praoče David.</TD>
</TR>
<TR>
<TD >Iz dežele je izgnal tempeljske prostitute in odstranil vse nagnusne malike,  ki so jih naredili njegovi predniki.</TD>
</TR>
<TR>
<TD >Tudi svojo babico Maaho je odstavil s položaja kraljice matere,  ker je naredila ogabnega malika,  namenjenega čaščenju svetega kola. Asa je tega ogabnega malika podrl in ga sežgal v Kidronski dolini.</TD>
</TR>
<TR>
<TD >Toda višave niso bile odstranjene. Kljub temu je bil Asa vse svoje življenje popolnoma vdan Jehovu.</TD>
</TR>
<TR>
<TD >V Jehovovo hišo je prinesel srebro,  zlato in druge predmete,  ki sta jih posvetila on in njegov oče.</TD>
</TR>
<TR>
<TD >Asa in Izraelov kralj Baša sta bila nenehno v vojni.</TD>
</TR>
<TR>
<TD >Baša je napadel Judovo in začel utrjevati Ramo,  zato da nihče ne bi mogel priti na ozemlje Judovega kralja Asa ali oditi z njega.</TD>
</TR>
<TR>
<TD >Asa je nato vse srebro in zlato,  ki je ostalo v zakladnicah Jehovove hiše in v zakladnicah kraljeve palače,  vzel in ga izročil svojim služabnikom. Poslal jih je k sirskemu kralju Ben Hadadu,  ki je bil Tabrimonov sin in Hezjonov vnuk ter je živel v Damasku. Naročil jim je,  naj kralju sporočijo:</TD>
</TR>
<TR>
<TD >»Med menoj in teboj,  med mojim očetom in tvojim očetom,  je sklenjen sporazum. V dar ti pošiljam srebro in zlato. Daj,  prekrši svoj sporazum z Izraelovim kraljem Bašajem,  da se bo umaknil od mene.«</TD>
</TR>
<TR>
<TD >Ben Hadad je ugodil kralju Asu in je svoje vojaške poveljnike poslal v napad na izraelska mesta. Zavzel je Ijon,  Dan,  Abel Bet Maaho,  ves Kineret in vse Neftalijevo ozemlje.</TD>
</TR>
<TR>
<TD >Ko je Baša to izvedel,  je takoj nehal utrjevati Ramo in se vrnil v Tirzo.</TD>
</TR>
<TR>
<TD >Kralj Asa je zatem sklical vse prebivalce Judovega,  nihče ni bil izvzet. Vzeli so kamenje in les,  s katerim je Baša utrjeval Ramo,  in ga odnesli,  da je kralj Asa s tem utrdil Gebo na Benjaminovem ozemlju in Micpo.</TD>
</TR>
<TR>
<TD >O drugih dogodkih iz Asovega življenja – o vseh njegovih dosežkih,  o vseh njegovih delih in mestih,  ki jih je utrdil – piše v kroniki Judovih kraljev. V starosti pa je trpel za boleznijo nog.</TD>
</TR>
<TR>
<TD >Potem je umrl in pokopali so ga poleg njegovih prednikov v Davidovem mestu,  v mestu njegovega praočeta. Za njim je zakraljeval njegov sin Jozafat.</TD>
</TR>
<TR>
<TD >V drugem letu vladanja Judovega kralja Asa je v Izraelu zakraljeval Jeroboamov sin Nadab in vladal je dve leti.</TD>
</TR>
<TR>
<TD >Delal je to,  kar je slabo v Jehovovih očeh. Nadab je posnemal svojega očeta in je delal enake grehe,  h katerim je njegov oče navajal Izraelce.</TD>
</TR>
<TR>
<TD >Ko je Nadab z vsemi Izraelci oblegal Gibeton,  ki je bil v filistejskih rokah,  je Ahijev sin Baša iz Isaharjevega rodu skoval proti njemu zaroto in ga pri Gibetonu ubil.</TD>
</TR>
<TR>
<TD >To je naredil v tretjem letu vladanja Judovega kralja Asa in zakraljeval je namesto Nadaba.</TD>
</TR>
<TR>
<TD >In takoj ko je postal kralj,  je pobil vso Jeroboamovo rodbino. Nikogar iz te rodbine ni pustil pri življenju. Vse jih je iztrebil,  tako kot je Jehova napovedal po svojem služabniku Ahiju iz Šila.</TD>
</TR>
<TR>
<TD >To se je zgodilo zaradi grehov,  ki jih je Jeroboam naredil in h katerim je navedel Izraelce,  in tudi zaradi tega,  ker je hudo žalil Izraelovega Boga Jehova.</TD>
</TR>
<TR>
<TD >O drugih dogodkih iz Nadabovega življenja,  o vsem,  kar je naredil,  piše v kroniki Izraelovih kraljev.</TD>
</TR>
<TR>
<TD >Asa in Izraelov kralj Baša sta bila nenehno v vojni.</TD>
</TR>
<TR>
<TD >V tretjem letu vladanja Judovega kralja Asa je Ahijev sin Baša v Tirzi zakraljeval celotnemu Izraelu in vladal je 24 let.</TD>
</TR>
<TR>
<TD >Vendar je delal to,  kar je slabo v Jehovovih očeh. Baša je posnemal Jeroboama in delal enake grehe,  h katerim je Jeroboam navajal Izraelce.</TD>
</TR>
<TR>
<TD >1. kraljev 16. Poglavje</TD>
</TR>
<TR>
<TD >Jehova je zatem po Hananijevem sinu Jehuju izrekel obsodbo proti Bašaju:</TD>
</TR>
<TR>
<TD >»Dvignil sem te iz prahu in te postavil za voditelja svojega ljudstva,  Izraelcev,  toda ti si posnemal Jeroboama in moje ljudstvo navedel k temu,  da greši in me s tem žali.</TD>
</TR>
<TR>
<TD >Zato bom pometel s teboj in tvojo rodbino. S tvojo rodbino bom naredil enako kot z rodbino Nebatovega sina Jeroboama.</TD>
</TR>
<TR>
<TD >Tistega iz tvoje rodbine,  ki bo umrl v mestu,  bodo požrli psi in tistega,  ki bo umrl na polju,  bodo pojedle ptice.«</TD>
</TR>
<TR>
<TD >O drugih dogodkih iz Bašajevega življenja – o njegovih delih in njegovih dosežkih – piše v kroniki Izraelovih kraljev.</TD>
</TR>
<TR>
<TD >Baša je potem umrl in pokopali so ga v Tirzi. Za njim je zakraljeval njegov sin Ela.</TD>
</TR>
<TR>
<TD >Proti Bašaju in njegovi rodbini je Jehova po preroku Jehuju,  Hananijevem sinu,  razglasil obsodbo zaradi vseh hudobnih dejanj,  ki jih je Baša počel pred Jehovom,  ko ga je enako kot Jeroboamova rodbina žalil s svojim ravnanjem,  in zaradi tega,  ker je ubil Nadaba.</TD>
</TR>
<TR>
<TD >V 26. letu vladanja Judovega kralja Asa je Bašajev sin Ela v Tirzi zakraljeval Izraelu in vladal je dve leti.</TD>
</TR>
<TR>
<TD >Zimri,  ki je bil v službi pri njem in je poveljeval polovici njegovih bojnih vozov,  je proti njemu skoval zaroto. Ko je Ela popival v Tirzi v hiši Arzaja,  oskrbnika tamkajšnje palače, </TD>
</TR>
<TR>
<TD >je Zimri prišel,  ga napadel in ubil. To se je zgodilo v 27. letu vladanja Judovega kralja Asa. Zimri je zakraljeval namesto Elaja.</TD>
</TR>
<TR>
<TD >Ko je postal kralj,  takoj ko je zasedel prestol,  je pobil vso Bašajevo rodbino. Prizanesel ni niti enemu moškemu,  pa naj je bil Bašajev sorodnik ali prijatelj.</TD>
</TR>
<TR>
<TD >Tako je Zimri iztrebil vso Bašajevo rodbino v skladu z obsodbo,  ki jo je Jehova izrekel proti Bašaju po preroku Jehuju.</TD>
</TR>
<TR>
<TD >To se je zgodilo zaradi vseh grehov,  ki sta jih naredila Baša in njegov sin Ela,  in zaradi grehov,  h katerim sta navedla tudi Izraelce. S svojimi ničvrednimi maliki sta žalila Izraelovega Boga Jehova.</TD>
</TR>
<TR>
<TD >O drugih dogodkih iz Elajevega življenja,  o vsem,  kar je naredil,  piše v kroniki Izraelovih kraljev.</TD>
</TR>
<TR>
<TD >V 27. letu vladanja Judovega kralja Asa je v Tirzi zakraljeval Zimri in vladal je sedem dni. Takrat so pri Gibetonu,  ki je bil v filistejskih rokah,  taborile izraelske čete,  da bi mesto napadle.</TD>
</TR>
<TR>
<TD >Sčasoma se je v taboru razvedelo,  da je Zimri skoval zaroto proti kralju in ga ubil. Vojaki so še isti dan za Izraelovega kralja postavili poveljnika vojske Omrija.</TD>
</TR>
<TR>
<TD >Omri se je z vso vojsko umaknil od Gibetona in šel oblegat Tirzo.</TD>
</TR>
<TR>
<TD >Ko je Zimri videl,  da je mesto zavzeto,  je šel v utrjeni stolp kraljeve palače in zažgal palačo,  tako da je umrl v plamenih.</TD>
</TR>
<TR>
<TD >To se je zgodilo zaradi grehov,  ki jih je naredil,  ko je posnemal Jeroboama in delal to,  kar je slabo v Jehovovih očeh,  in zaradi grehov,  h katerim je navajal Izraelce.</TD>
</TR>
<TR>
<TD >O drugih dogodkih iz Zimrijevega življenja in o zaroti,  ki jo je skoval,  piše v kroniki Izraelovih kraljev.</TD>
</TR>
<TR>
<TD >V tistem času se je izraelsko ljudstvo razdelilo. En del ljudstva je podprl Ginatovega sina Tibnija in ga hotel postaviti za kralja,  drug del pa je bil na Omrijevi strani.</TD>
</TR>
<TR>
<TD >Toda tisti,  ki so bili na Omrijevi strani,  so premagali tiste,  ki so podpirali Ginatovega sina Tibnija. Na koncu je Tibni umrl,  Omri pa je postal kralj.</TD>
</TR>
<TR>
<TD >V 31. letu vladanja Judovega kralja Asa je Omri postal kralj v Izraelu. Vladal je 12 let in od tega 6 let v Tirzi.</TD>
</TR>
<TR>
<TD >Nato je od Šemerja za dva talenta srebra kupil goro Samarijo in na njej zgradil mesto. Mesto je poimenoval Samarija po Šemerju,  nekdanjem lastniku gore.</TD>
</TR>
<TR>
<TD >Omri je delal to,  kar je slabo v Jehovovih očeh,  in bil je hujši od vseh,  ki so bili pred njim.</TD>
</TR>
<TR>
<TD >V vsem je posnemal Nebatovega sina Jeroboama in delal enake grehe,  h katerim je Jeroboam navajal Izraelce. S svojimi ničvrednimi maliki so žalili Izraelovega Boga Jehova.</TD>
</TR>
<TR>
<TD >O drugih dogodkih iz Omrijevega življenja – o njegovih delih in vojaških zmagah – piše v kroniki Izraelovih kraljev.</TD>
</TR>
<TR>
<TD >Omri je umrl in pokopali so ga v Samariji. Za njim je zakraljeval njegov sin Ahab.</TD>
</TR>
<TR>
<TD >Bilo je v 38. letu vladanja Judovega kralja Asa,  ko je Omrijev sin Ahab zakraljeval v Izraelu. V Samariji je Izraelu vladal 22 let.</TD>
</TR>
<TR>
<TD >Omrijev sin Ahab je bil v Jehovovih očeh hujši od vseh,  ki so bili pred njim.</TD>
</TR>
<TR>
<TD >In kot da mu ni bilo dovolj to,  da je posnemal grehe Nebatovega sina Jeroboama,  se je še poročil z Jezabelo,  hčerjo sidonskega kralja Etbaala,  ter začel služiti Baalu in se mu klanjati.</TD>
</TR>
<TR>
<TD >Poleg tega je v Samariji zgradil Baalov tempelj in vanj postavil oltar,  posvečen Baalu.</TD>
</TR>
<TR>
<TD >Naredil je tudi sveti kol. S svojim ravnanjem je Izraelovega Boga Jehova žalil še bolj od drugih Izraelovih kraljev,  ki so bili pred njim.</TD>
</TR>
<TR>
<TD >Med njegovim vladanjem je Betelčan Hiel obnovil Jeriho. Ko je položil temelje mesta,  je izgubil svojega prvorojenca Abirama,  in ko je postavil mestna vrata,  je izgubil svojega najmlajšega sina Seguba. To se je zgodilo v skladu s tem,  kar je Jehova rekel po Nunovem sinu Jozuetu.</TD>
</TR>
<TR>
<TD >1. kraljev 17. Poglavje</TD>
</TR>
<TR>
<TD >Tišbejec Elija,  ki je živel v Gileadu,  je Ahabu rekel: »Pri Jehovu,  živem Izraelovem Bogu,  ki mu služim,  prisegam,  da nekaj let ne bo ne rose ne dežja,  razen na moj ukaz.«</TD>
</TR>
<TR>
<TD >Jehova je Eliju naročil:</TD>
</TR>
<TR>
<TD >»Pojdi od tu. Odpravi se proti vzhodu in se skrij v Keritski dolini,  ki je vzhodno od Jordana.</TD>
</TR>
<TR>
<TD >Tam boš pil iz potoka in krokarjem bom zapovedal,  da ti bodo prinašali hrano.«</TD>
</TR>
<TR>
<TD >Elija je nemudoma naredil,  kot mu je naročil Jehova. Šel je na pot in se nastanil v Keritski dolini,  ki je vzhodno od Jordana.</TD>
</TR>
<TR>
<TD >Krokarji so mu zjutraj in zvečer prinašali kruh in meso,  pil pa je iz potoka.</TD>
</TR>
<TR>
<TD >Toda potok je čez nekaj časa presahnil,  ker nikjer v deželi ni deževalo.</TD>
</TR>
<TR>
<TD >Jehova je Eliju nato naročil:</TD>
</TR>
<TR>
<TD >»Odpravi se v Sarepto,  ki pripada Sidonu,  in ostani tam. Neki vdovi iz tega kraja bom zapovedal,  da ti bo dajala hrano.«</TD>
</TR>
<TR>
<TD >Odpravil se je torej v Sarepto. Ko je prišel k vhodu v mesto,  je tam zagledal neko vdovo,  ki je nabirala drva. Zaklical ji je: »Prosim te,  prinesi mi malo vode,  da bom pil!«</TD>
</TR>
<TR>
<TD >Ko je šla po vodo,  je zaklical za njo: »Prinesi mi,  prosim,  še malo kruha!«</TD>
</TR>
<TR>
<TD >Ona pa mu je rekla: »Prisežem pri tvojem Bogu Jehovu,  ki je živi Bog,  da nimam čisto nič kruha. Imam samo pest moke v velikem vrču in nekaj olja v malem vrču. Prišla sem nabrat malo drv,  zatem bom doma pripravila nekaj zase in za sina. To bo najin zadnji obrok in potem naju čaka smrt.«</TD>
</TR>
<TR>
<TD >Elija ji je rekel: »Ne boj se. Pojdi domov in naredi,  kot si rekla. Ampak iz tega,  kar še imaš,  naredi najprej hlebček kruha zame in mi ga prinesi. Potem naredi nekaj še zase in za svojega sina.</TD>
</TR>
<TR>
<TD >Izraelov Bog Jehova namreč pravi: ‚Moka v velikem vrču ne bo pošla in olja v malem vrču ne bo zmanjkalo do tistega dneva,  ko bom jaz,  Jehova,  poslal dež na zemljo.«</TD>
</TR>
<TR>
<TD >Šla je torej domov in naredila,  kot ji je naročil Elija. Tako so vdova,  njena družina in Elija veliko dni imeli kaj jesti.</TD>
</TR>
<TR>
<TD >Moka v velikem vrču ni pošla in olja v malem vrču ni zmanjkalo. Bilo je točno tako,  kot je Jehova obljubil po Eliju.</TD>
</TR>
<TR>
<TD >Nekega dne je sin te ženske,  lastnice hiše,  zbolel. Njegova bolezen je tako napredovala,  da je na koncu umrl.</TD>
</TR>
<TR>
<TD >Ženska je Eliju rekla: »Kaj imaš proti meni,  o Božji prerok? Si prišel,  da bi me spomnil na mojo krivdo in usmrtil mojega sina?«</TD>
</TR>
<TR>
<TD >On pa ji je rekel: »Daj mi svojega sina.« Ko ga je vzel iz njenega naročja,  ga je odnesel v strešno sobo,  kjer je stanoval,  in ga položil na svojo posteljo.</TD>
</TR>
<TR>
<TD >Glasno je molil k Jehovu: »O Jehova,  moj Bog,  ali boš pustil,  da vdova,  pri kateri stanujem,  trpi? Zakaj si dovolil,  da njen sin umre?«</TD>
</TR>
<TR>
<TD >Nato se je trikrat sklonil nad otroka in glasno prosil Jehova: »O Jehova,  moj Bog,  prosim te,  da bi otrok oživel.«</TD>
</TR>
<TR>
<TD >Jehova je Elijevo prošnjo uslišal – v otroka se je vrnilo življenje in spet je bil živ.</TD>
</TR>
<TR>
<TD >Elija je otroka dvignil in ga iz strešne sobe odnesel dol v hišo. Dal ga je njegovi mami in rekel: »Poglej,  tvoj sin je živ!«</TD>
</TR>
<TR>
<TD >Ženska mu je rekla: »Zdaj vidim,  da si res Božji prerok in da je vse,  kar Jehova govori po tebi,  resnica.«</TD>
</TR>
<TR>
<TD >1. kraljev 18. Poglavje</TD>
</TR>
<TR>
<TD >Minilo je nekaj časa – bilo je v tretjem letu – ko je Jehova naročil Eliju: »Pojdi k Ahabu. Na zemljo bom poslal dež.«</TD>
</TR>
<TR>
<TD >In Elija je šel k Ahabu. V Samariji pa je bila huda lakota.</TD>
</TR>
<TR>
<TD >V tistem času je Ahab poklical Obadija,  ki je bil oskrbnik palače. (Obadija je čutil veliko strahospoštovanje do Jehova, </TD>
</TR>
<TR>
<TD >in ko je Jezabela pobijala Jehovove preroke,  je 100 prerokov odpeljal in jih skril po</TD>
</TR>
<TR>
<TD >0 v votlino ter jim prinašal kruh in vodo.) 5  Ahab je rekel Obadiju: »Pojdi po deželi,  preglej vse izvire in doline. Morda bova le našla dovolj trave,  da nahranimo konje in mule. Drugače bodo vse naše živali poginile.«</TD>
</TR>
<TR>
<TD >Razdelila sta si deželo,  ki naj bi jo preiskala. Ahab je odšel po eni poti,  Obadija pa po drugi poti.</TD>
</TR>
<TR>
<TD >Ko je bil Obadija na poti,  mu je naproti prišel Elija. Obadija ga je takoj prepoznal,  padel na kolena in se priklonil do tal. Rekel je: »Moj gospod Elija,  ali si to res ti?«</TD>
</TR>
<TR>
<TD >»Res sem jaz, « mu je odgovoril. »Pojdi povedat svojemu gospodu,  da sem tu.«</TD>
</TR>
<TR>
<TD >Obadija pa je rekel: »Kaj sem zagrešil,  moj gospod,  da me izročaš v roke Ahabu,  da me usmrti?</TD>
</TR>
<TR>
<TD >Prisežem pri tvojem Bogu Jehovu,  ki je živi Bog,  da ni ne naroda ne kraljestva,  ki mu moj gospod ne bi naročil,  naj te poiščejo. In ko so mu rekli,  da te ni pri njih,  je od tistega kraljestva ali naroda zahteval,  da priseže,  da te niso našli.</TD>
</TR>
<TR>
<TD >Sedaj pa hočeš,  da grem povedat svojemu gospodu,  da si tu.</TD>
</TR>
<TR>
<TD >Ko bom odšel od tebe,  te bo Jehovov duh odnesel kdove kam,  in ko bom Ahabu povedal zate,  on pa te ne bo našel,  me bo zagotovo ubil. Jaz pa že od mladosti globoko spoštujem Jehova.</TD>
</TR>
<TR>
<TD >Moj gospod,  ali ti niso povedali,  kaj sem naredil,  ko je Jezabela pobijala Jehovove preroke? Skril sem 100 Jehovovih prerokov,  po 50 v votlino,  in jim prinašal kruh in vodo.</TD>
</TR>
<TR>
<TD >Ti pa sedaj hočeš,  da grem povedat svojemu gospodu,  da si tu. Zagotovo me bo ubil.«</TD>
</TR>
<TR>
<TD >Elija pa je rekel: »Prisežem pri Jehovu nad vojskami,  živem Bogu,  ki mu služim,  da bom danes stopil pred Ahaba.«</TD>
</TR>
<TR>
<TD >Obadija je torej odšel k Ahabu in mu prenesel sporočilo. Ahab je tako šel Eliju naproti.</TD>
</TR>
<TR>
<TD >Takoj ko je zagledal Elija,  je rekel: »Tukaj si! Ti si Izraelu prinesel veliko nesrečo!«</TD>
</TR>
<TR>
<TD >Elija mu je odgovoril: »Nisem jaz prinesel Izraelu nesreče,  ampak ti in rodbina tvojega očeta,  ker ste nehali izpolnjevati Jehovove zapovedi in začeli služiti Baalom.</TD>
</TR>
<TR>
<TD >Zdaj pa zapovej,  naj se pri meni na gori Karmel zbere ves Izrael,  tudi preroki,  ki jedo za Jezabelino mizo – 450 Baalovih prerokov in 400 prerokov,  ki častijo sveti kol.«</TD>
</TR>
<TR>
<TD >Tako je Ahab poslal sle k vsem Izraelcem in sklical preroke na goro Karmel.</TD>
</TR>
<TR>
<TD >Nato je Elija nagovoril vse ljudstvo: »Kako dolgo boste omahovali med dvema stranema? Če je Jehova pravi Bog,  služite njemu,  če pa je to Baal,  potem služite njemu!« Toda ljudstvo mu ni nič odgovorilo.</TD>
</TR>
<TR>
<TD >Nato je rekel: »Samo jaz sem ostal od Jehovovih prerokov,  Baalovih prerokov pa je 450.</TD>
</TR>
<TR>
<TD >Dajte nam dva mlada bika. Oni naj si izberejo enega,  ga razsekajo in položijo na drva,  vendar naj ne zanetijo ognja. Jaz pa bom pripravil drugega in ga položil na drva,  toda ognja ne bom zanetil.</TD>
</TR>
<TR>
<TD >Nato naj kličejo k svojemu bogu,  jaz pa bom klical k Jehovu. Bog,  ki bo v odgovor poslal ogenj,  je pravi Bog.« Vse ljudstvo je odgovorilo: »Strinjamo se.«</TD>
</TR>
<TR>
<TD >Elija je zatem rekel Baalovim prerokom: »Izberite si mladega bika in ga najprej vi pripravite,  ker vas je več. Potem kličite k svojemu bogu,  vendar ne zanetite ognja.«</TD>
</TR>
<TR>
<TD >Vzeli so izbranega mladega bika in ga pripravili. Nato so od jutra do poldneva klicali k Baalu: »O Baal,  usliši nas!« Toda ni bilo ne glasu ne odgovora. Medtem so poskakovali okrog oltarja,  ki so ga naredili.</TD>
</TR>
<TR>
<TD >Okoli poldneva se jim je Elija začel posmehovati: »Kličite na ves glas! Saj pravite,  da je bog! Mogoče je zamišljen ali pa je šel na potrebo! Morda pa spi in ga je treba prebuditi!«</TD>
</TR>
<TR>
<TD >Klicali so na ves glas in se po svoji navadi rezali po telesu z bodali in sulicami,  da je kri kar tekla po njih.</TD>
</TR>
<TR>
<TD >Minil je poldan in noreli so še naprej,  dokler ni prišel čas večerne žitne daritve,  vendar ni bilo ne glasu ne odgovora. Baal se ni zmenil za njih.</TD>
</TR>
<TR>
<TD >Nazadnje je Elija rekel vsemu ljudstvu: »Stopite bližje!« Ko se je ljudstvo približalo,  je popravil Jehovov oltar,  ki je bil podrt.</TD>
</TR>
<TR>
<TD >Vzel je 12 kamnov,  kot je bilo število rodov,  ki so izšli iz sinov Jakoba,  moža,  ki mu je Jehova rekel: »Ime ti bo Izrael.«</TD>
</TR>
<TR>
<TD >Iz teh kamnov je nato zgradil oltar v čast Jehovovemu imenu. Okrog oltarja je naredil jarek. Ta jarek je obdajal površino,  ki bi jo lahko posejali z dvema mericama semena.</TD>
</TR>
<TR>
<TD >Zatem je na oltar naložil drva,  razsekal mladega bika in ga položil na drva. Potem je rekel: »Napolnite štiri velike vrče z vodo ter jo izlijte na žgalno daritev in na drva.«</TD>
</TR>
<TR>
<TD >Nato je rekel: »Naredite to še enkrat!« Ko so to znova naredili,  jim je rekel: »Naredite to še enkrat!« In tako so to naredili še tretjič.</TD>
</TR>
<TR>
<TD >Voda je tekla povsod okrog oltarja. Elija je tudi jarek napolnil z vodo.</TD>
</TR>
<TR>
<TD >Približno ob času večerne žitne daritve je prerok Elija stopil k oltarju in rekel: »O Jehova,  Bog Abrahama,  Izaka in Izraela! Naj danes vsi spoznajo,  da si ti Bog v Izraelu ter da sem jaz tvoj služabnik in da sem vse to naredil po tvojem naročilu.</TD>
</TR>
<TR>
<TD >Usliši me,  o Jehova! Usliši me,  da bo to ljudstvo vedelo,  da si ti,  Jehova,  pravi Bog in da hočeš nazaj pridobiti njihova srca!«</TD>
</TR>
<TR>
<TD >Takrat je Jehova z neba poslal ogenj,  da je pogoltnil žgalno daritev,  drva,  kamne in prah ter popil vodo v jarku.</TD>
</TR>
<TR>
<TD >Ko je ljudstvo to videlo,  je takoj padlo na kolena,  se priklonilo do tal in vzklikalo: »Jehova je pravi Bog! Jehova je pravi Bog!«</TD>
</TR>
<TR>
<TD >Elija jim je rekel: »Primite Baalove preroke! Niti eden vam ne sme pobegniti!« Takoj so jih prijeli,  Elija pa jih je odpeljal k reki Kišon in jih tam usmrtil.</TD>
</TR>
<TR>
<TD >Elija je nato rekel Ahabu: »Pojdi gor,  jej in pij,  saj se že sliši močan naliv.«</TD>
</TR>
<TR>
<TD >Ahab je torej odšel gor,  da bi jedel in pil. Elija pa se je povzpel na Karmel,  pokleknil na tla in glavo sklonil do kolen.</TD>
</TR>
<TR>
<TD >Nato je svojemu služabniku rekel: »Prosim,  povzpni se višje in poglej proti morju.« Služabnik je šel pogledat in potem poročal: »Nič ni.« Elija mu je sedemkrat rekel: »Pojdi nazaj.«</TD>
</TR>
<TR>
<TD >Ko se je služabnik vrnil sedmič,  je poročal: »Glej,  iz morja se dviguje oblak,  majhen kakor človekova dlan!« Elija pa mu je rekel: »Pojdi k Ahabu in mu naroči,  naj vpreže voz in se odpelje dol,  da ga naliv ne zadrži.«</TD>
</TR>
<TR>
<TD >Medtem se je nebo zaradi oblakov stemnilo,  zapihal je veter in močno se je ulilo. Ahab se je na vozu peljal proti Jezreelu.</TD>
</TR>
<TR>
<TD >Toda Elija je od Jehova dobil moč,  za pas si je zataknil spodnji konec oblačila in tekel pred Ahabom vse do Jezreela.</TD>
</TR>
<TR>
<TD >1. kraljev 19. Poglavje</TD>
</TR>
<TR>
<TD >Nato je Ahab Jezabeli povedal vse,  kar je naredil Elija,  tudi to,  da je z mečem pobil vse preroke.</TD>
</TR>
<TR>
<TD >Jezabela je k Eliju poslala sla s sporočilom: »Naj me bogovi strogo kaznujejo,  če ne bom poskrbela,  da boš do jutri ob tem času končal enako kot vsak od njih!«</TD>
</TR>
<TR>
<TD >Elija se je prestrašil,  zato je zbežal,  da bi si rešil življenje. Prišel je v Beeršebo na Judovem in tam pustil svojega služabnika.</TD>
</TR>
<TR>
<TD >Zatem je Elija odšel v pustinjo dan hoje daleč,  se tam usedel pod košeničico in prosil,  da bi umrl. Rekel je: »Dovolj mi je! O Jehova,  vzemi mi življenje,  saj nisem nič boljši od svojih praočetov.«</TD>
</TR>
<TR>
<TD >Nato se je ulegel in pod košeničico zaspal. Naenkrat pa se ga je dotaknil angel in mu rekel: »Vstani in jej.«</TD>
</TR>
<TR>
<TD >Elija je pri svoji glavi zagledal hlebec,  ki je ležal na vročih kamnih,  in vrč vode. Jedel je in pil,  potem pa se spet ulegel.</TD>
</TR>
<TR>
<TD >Kasneje se je Jehovov angel vrnil,  se ga dotaknil in mu rekel: »Vstani in jej,  drugače bo pot zate prenaporna.«</TD>
</TR>
<TR>
<TD >Tako je vstal ter jedel in pil. Ta hrana mu je dala moč,  da je potoval 40 dni in 40 noči,  dokler ni prišel do Horeba,  gore pravega Boga.</TD>
</TR>
<TR>
<TD >Tam je vstopil v neko votlino,  da bi v njej prenočil. Ponoči mu je Jehova rekel: »Elija,  kaj delaš tu?«</TD>
</TR>
<TR>
<TD >Elija je odgovoril: »Jehova,  Bog nad vojskami,  z veliko gorečnostjo ti služim,  toda Izraelci kršijo tvojo zavezo,  podirajo tvoje oltarje in z mečem pobijajo tvoje preroke. Ostal sem sam,  zdaj pa skušajo ubiti tudi mene.«</TD>
</TR>
<TR>
<TD >Bog pa mu je naročil: »Stopi ven in se na gori postavi pred mene,  pred Jehova.« Nato je Jehova šel mimo. Močan,  silen veter je lomil gore in razbijal skale pred Jehovom,  toda Jehova ni bil v vetru. Za vetrom je nastal potres,  toda Jehova ni bil v potresu.</TD>
</TR>
<TR>
<TD >Za potresom je prišel ogenj,  toda Jehova ni bil v ognju. Za ognjem pa se je zaslišal miren in tih glas.</TD>
</TR>
<TR>
<TD >Ko je Elija to slišal,  si je z oblačilom zakril obraz,  stopil ven in obstal pri vhodu v votlino. Nato ga je glas vprašal: »Elija,  kaj delaš tu?«</TD>
</TR>
<TR>
<TD >Elija je odgovoril: »Jehova,  Bog nad vojskami,  z veliko gorečnostjo ti služim,  toda Izraelci kršijo tvojo zavezo,  podirajo tvoje oltarje in z mečem pobijajo tvoje preroke. Ostal sem sam,  zdaj pa skušajo ubiti tudi mene.«</TD>
</TR>
<TR>
<TD >Jehova mu je rekel: »Vrni se in pojdi v pustinjo pri Damasku. Ko boš prišel tja,  mazili Hazaela za sirskega kralja.</TD>
</TR>
<TR>
<TD >Nimšijevega vnuka Jehuja mazili za Izraelovega kralja,  Šafatovega sina Elizeja iz Abel Mehole pa mazili za preroka namesto sebe.</TD>
</TR>
<TR>
<TD >Tistega,  ki bi ušel Hazaelovemu meču,  bo usmrtil Jehu in tistega,  ki bi ušel Jehujevemu meču,  bo usmrtil Elizej.</TD>
</TR>
<TR>
<TD >V Izraelu mi je ostalo 7000 ljudi – vsi ti niso pokleknili pred Baalom in ga niso poljubili.«</TD>
</TR>
<TR>
<TD >Tako je Elija odšel od tam in našel Šafatovega sina Elizeja pri oranju. Oralo je 12 parov vpreženih bikov in Elizej je oral zadaj z 12. parom. Elija je stopil k njemu in mu nadel svoje preroško oblačilo.</TD>
</TR>
<TR>
<TD >Elizej je pustil vprežena bika,  stekel za Elijem in mu rekel: »Prosim,  dovoli mi,  da se prej poslovim od staršev. Potem pa bom šel s teboj.« Elija mu je rekel: »Ti kar pojdi,  nič nimam proti.«</TD>
</TR>
<TR>
<TD >Tako je šel nazaj,  vzel en par bikov in ju zaklal. S plugom in jarmom,  v katerega sta bila vprežena bika,  je zakuril ogenj,  da je skuhal njuno meso,  nato pa je meso ponudil zbranim ljudem. Potem je šel z Elijem in mu začel streči.</TD>
</TR>
<TR>
<TD >1. kraljev 20. Poglavje</TD>
</TR>
<TR>
<TD >Sirski kralj Ben Hadad je zbral vso svojo vojsko,  z njim pa je bilo tudi 3</TD>
</TR>
<TR>
<TD >drugih kraljev s svojimi konji in bojnimi vozovi. Začel je vojno s Samarijo in jo oblegal. 2  Nato je v mesto k Izraelovemu kralju Ahabu poslal sle s sporočilom: »Tako pravi Ben Hadad:</TD>
</TR>
<TR>
<TD >‚Tvoje srebro in zlato je moje,  tudi tvoje najlepše žene in tvoji najlepši sinovi so moji.«</TD>
</TR>
<TR>
<TD >Izraelov kralj mu je odgovoril: »Moj gospod kralj,  tvoj sem z vsem,  kar imam,  tako kot si rekel.«</TD>
</TR>
<TR>
<TD >Sli so se kasneje vrnili in rekli: »Tako pravi Ben Hadad: ‚K tebi sem poslal sle s sporočilom: »Dal mi boš svoje srebro in zlato,  svoje žene in sinove.«</TD>
</TR>
<TR>
<TD >Ampak jutri ob tem času bom k tebi poslal svoje služabnike,  da bodo temeljito preiskali tvojo palačo in hiše tvojih dvorjanov. Vse tvoje dragocenosti bodo zasegli in odnesli.«</TD>
</TR>
<TR>
<TD >Izraelov kralj je sklical vse starešine v deželi in jim rekel: »Prosim,  premislite. Poglejte,  ta človek je odločen,  da nas uniči. Zahteval je že moje žene in sinove,  moje srebro in zlato,  in nič od tega mu nisem odrekel.«</TD>
</TR>
<TR>
<TD >Starešine in vsi drugi so mu odgovorili: »Ne popusti njegovi zahtevi!«</TD>
</TR>
<TR>
<TD >Zato je slom,  ki jih je poslal Ben Hadad,  rekel: »Mojemu gospodu kralju povejte: ‚Naredil bom vse,  kar si najprej zahteval od mene,  svojega služabnika,  toda tega,  kar zahtevaš zdaj,  ne morem narediti.« Sli so odšli in kralju sporočili odgovor.</TD>
</TR>
<TR>
<TD >Ben Hadad mu je nato sporočil: »Naj me bogovi strogo kaznujejo,  če ne bom Samarije uničil! Moja vojska je tako velika,  da od mesta ne bo ostalo niti toliko prahu,  da bi ga vsak od mojih vojakov dobil eno pest.«</TD>
</TR>
<TR>
<TD >Izraelov kralj pa mu je sporočil: »Recite mu: ‚Ne hvali se,  da si zmagal v vojni,  ko pa se vojna sploh še ni začela.«</TD>
</TR>
<TR>
<TD >Ko je Ben Hadad slišal ta odgovor,  je z drugimi kralji ravno popival v šotorih. Svojim možem je takoj naročil: »Pripravite se za napad!« Pripravili so se torej,  da bi napadli mesto.</TD>
</TR>
<TR>
<TD >Toda neki prerok je pristopil k Izraelovemu kralju Ahabu in mu rekel: »Jehova pravi: ‚Ali vidiš vso to ogromno vojsko? Glej,  danes bom zate izbojeval zmago in potem boš vedel,  da sem jaz Jehova.«</TD>
</TR>
<TR>
<TD >Ahab je preroka vprašal: »Koga bo uporabil?« In on je odgovoril: »Jehova pravi: ‚Pomočnike upraviteljev provinc.« Ahab je še vprašal: »Kdo bo začel bitko?« On pa mu je odgovoril: »Ti!«</TD>
</TR>
<TR>
<TD >Ahab je nato preštel pomočnike upraviteljev provinc – naštel jih je 232. Zatem je preštel še vse izraelske vojake – naštel jih je 7000.</TD>
</TR>
<TR>
<TD >Iz mesta so se odpravili opoldne,  ko se je Ben Hadad z 32 kralji zavezniki opijal v šotorih.</TD>
</TR>
<TR>
<TD >Pomočniki upraviteljev provinc so šli ven prvi. Ben Hadad je svoje može takoj poslal v izvidnico. Sporočili so mu,  da iz Samarije prihajajo neki ljudje.</TD>
</TR>
<TR>
<TD >On pa je rekel: »Če prihajajo v miru,  jih primite žive! In tudi če se prihajajo bojevat,  jih primite žive!«</TD>
</TR>
<TR>
<TD >Pomočniki upraviteljev provinc in vojaki,  ki so jim sledili,  so,  medtem ko so prihajali ven iz mesta, </TD>
</TR>
<TR>
<TD >pobijali nasprotnike. Sirci so začeli bežati,  Izraelci pa so se pognali za njimi. Vendar je sirskemu kralju Ben Hadadu in nekaj konjenikom uspelo pobegniti na konjih.</TD>
</TR>
<TR>
<TD >Toda Izraelov kralj je šel ven ter nadaljeval napad na konje in bojne vozove. Sircem je zadal hud poraz.</TD>
</TR>
<TR>
<TD >Kasneje je prerok prišel k Izraelovemu kralju in mu rekel: »Okrepi svojo obrambo in premisli,  kaj boš naredil,  saj te bo sirski kralj na začetku naslednjega leta znova napadel.«</TD>
</TR>
<TR>
<TD >Sirskemu kralju so njegovi svetovalci rekli: »Njihov Bog je Bog gora,  zato so nas premagali. Če pa se bomo z njimi bojevali na ravnini,  bomo mi premagali njih.</TD>
</TR>
<TR>
<TD >Naredi še to: Za poveljnike vojske namesto kraljev postavi upravitelje.</TD>
</TR>
<TR>
<TD >Nato zberi vojsko,  kakršna je bila tista,  ki si jo izgubil – z istim številom konjev in bojnih vozov. Bojujmo se z njimi na ravnini in zagotovo jih bomo premagali.« Kralj je torej poslušal njihov nasvet in naredil tako.</TD>
</TR>
<TR>
<TD >Na začetku leta je Ben Hadad zbral sirske vojake in šel v Afek,  da bi se bojeval z Izraelom.</TD>
</TR>
<TR>
<TD >Tudi izraelski vojaki so se zbrali in oskrbeli z vsem potrebnim ter šli v boj proti njim. Ko so bili utaborjeni nasproti sirskega tabora,  so bili videti kakor dve majhni čredi koz,  Sircev pa je bilo povsod polno.</TD>
</TR>
<TR>
<TD >Nato je k Izraelovemu kralju prišel Božji prerok in mu rekel: »Jehova pravi: ‚Ker Sirci govorijo »Jehova je Bog gora,  ne pa Bog ravnin«,  bom zate izbojeval zmago nad vso to ogromno vojsko in potem boste vedeli,  da sem jaz Jehova.«</TD>
</TR>
<TR>
<TD >Sedem dni so bili utaborjeni drug nasproti drugemu,  sedmi dan pa se je vnela bitka. In Izraelci so v enem dnevu porazili 100.000 sirskih pešakov.</TD>
</TR>
<TR>
<TD >Ostali vojaki pa so zbežali v mesto Afek. Toda na teh 27.000 vojakov se je podrlo obzidje. Tudi Ben Hadad je pribežal v mesto in se skril v najbolj notranji prostor neke hiše.</TD>
</TR>
<TR>
<TD >Zato so mu njegovi svetovalci rekli: »Glej,  slišali smo,  da so Izraelovi kralji usmiljeni. Prosimo te,  dovoli nam,  da si okrog bokov ovijemo raševino in okrog vratu vrvi ter da gremo k Izraelovemu kralju. Morda te bo pustil živeti.«</TD>
</TR>
<TR>
<TD >Tako so si okrog bokov ovili raševino in okrog vratu vrvi. Odšli so k Izraelovemu kralju in mu rekli: »Tvoj služabnik Ben Hadad pravi: ‚Prosim,  pusti me živeti.« Izraelov kralj je odgovoril: »Ali je še živ? Moj brat je!«</TD>
</TR>
<TR>
<TD >Svetovalci so to vzeli za dobro znamenje in razumeli,  da misli resno,  zato so rekli: »Ben Hadad je tvoj brat.« Ahab pa je rekel: »Pripeljite mi ga!« Ko je Ben Hadad prišel k Ahabu,  ga je ta povabil k sebi na bojni voz.</TD>
</TR>
<TR>
<TD >Ben Hadad mu je rekel: »Vrnil ti bom mesta,  ki jih je moj oče vzel tvojemu očetu. Poleg tega si v Damasku lahko izbereš ulice,  na katerih boš trgoval,  tako kot si jih je moj oče izbral v Samariji.«<br>Ahab je odgovoril: »Če skleneva takšen dogovor,  te bom izpustil.«<br>Tako je Ahab z Ben Hadadom sklenil dogovor in ga izpustil.</TD>
</TR>
<TR>
<TD >Po Jehovovem ukazu je eden od preroških sinov človeku,  ki je bil z njim,  rekel: »Udari me,  prosim!« Ker pa ga ta ni hotel udariti, </TD>
</TR>
<TR>
<TD >je rekel: »Nisi poslušal Jehova,  zato te bo ubil lev,  takoj ko boš odšel od mene.« In ko je ta človek odšel od njega,  ga je napadel lev in ga ubil.</TD>
</TR>
<TR>
<TD >Zatem je našel nekoga drugega in mu rekel: »Udari me,  prosim!« In ta ga je udaril,  tako da ga je ranil.</TD>
</TR>
<TR>
<TD >Prerok je odšel in se postavil ob poti,  da bi pričakal Izraelovega kralja. Čez oči si je dal prevezo,  da se ga ne bi prepoznalo.</TD>
</TR>
<TR>
<TD >Ko je kralj šel mimo,  mu je prerok zaklical: »Moj gospod kralj,  šel sem tja,  kjer se je bil najhujši boj. Takrat mi je eden od vojakov izročil nekega človeka in rekel: ‚Straži ga! Če bo izginil,  boš moral za njegovo življenje dati svoje življenje ali pa plačati talent srebra.</TD>
</TR>
<TR>
<TD >In ko sem bil zaposlen z drugimi rečmi,  je človek naenkrat izginil.« Izraelov kralj mu je rekel: »To naj bo tvoja kazen. Sam si se obsodil.«</TD>
</TR>
<TR>
<TD >Hitro si je snel prevezo z oči in Izraelov kralj je spoznal,  da je ta moški eden od prerokov.</TD>
</TR>
<TR>
<TD >Prerok je kralju rekel: »Jehova pravi: ‚Ker si izpustil iz rok človeka,  ki sem ga obsodil na smrt,  boš svoje življenje dal za njegovo življenje in svoje ljudstvo za njegovo ljudstvo.«</TD>
</TR>
<TR>
<TD >Izraelov kralj se je nato slabe volje in potrt vrnil domov v Samarijo.</TD>
</TR>
<TR>
<TD >1. kraljev 21. Poglavje</TD>
</TR>
<TR>
<TD >Po vsem tem je prišlo do zapleta v zvezi z vinogradom Jezreelca Nabota. Ta vinograd je ležal v Jezreelu ob palači samarijskega kralja Ahaba.</TD>
</TR>
<TR>
<TD >Ahab je rekel Nabotu: »Daj mi svoj vinograd,  da ga bom imel za zelenjavni vrt,  ker je blizu moje palače. V zameno zanj ti bom dal boljši vinograd. Lahko pa ga od tebe odkupim,  če ti je to ljubše.«</TD>
</TR>
<TR>
<TD >Toda Nabot mu je odgovoril: »Za Jehova bi bilo nedopustno,  da bi ti dal dediščino svojih praočetov.«</TD>
</TR>
<TR>
<TD >Ahab se je vrnil domov slabe volje in potrt,  saj mu je Jezreelec Nabot odgovoril: »Ne bom ti dal dediščine svojih praočetov.« Ulegel se je na posteljo,  se obrnil proti steni in ni hotel jesti.</TD>
</TR>
<TR>
<TD >K njemu je prišla njegova žena Jezabela in ga vprašala: »Zakaj si tako žalosten,  da nočeš jesti?«</TD>
</TR>
<TR>
<TD >Odgovoril ji je: »Jezreelcu Nabotu sem predlagal: ‚Prodaj mi svoj vinograd. Če pa ti je ljubše,  ti lahko v zameno zanj dam kak drug vinograd. Ampak on je rekel: ‚Ne bom ti dal svojega vinograda.«</TD>
</TR>
<TR>
<TD >Jezabela pa mu je rekla: »Si ali nisi kralj v Izraelu? Vstani,  nekaj pojej in ne bodi več žalosten! Jaz ti bom priskrbela vinograd Jezreelca Nabota.«</TD>
</TR>
<TR>
<TD >Nato je v Ahabovem imenu napisala pisma in jih zapečatila z njegovim pečatom. Pisma je poslala starešinam in dostojanstvenikom,  ki so živeli v istem mestu kot Nabot.</TD>
</TR>
<TR>
<TD >V pismih je napisala: »Razglasite post in naj se Nabot usede pred ljudi.</TD>
</TR>
<TR>
<TD >Njemu nasproti naj se usedeta dva ničvredneža in naj pričata proti njemu: ‚Preklel si Boga in kralja! Nato ga odpeljite iz mesta in kamenjajte do smrti.«</TD>
</TR>
<TR>
<TD >Njegovi someščani – starešine in dostojanstveniki,  ki so živeli v njegovem mestu – so naredili,  kot je pisalo v pismih,  ki jih je poslala Jezabela.</TD>
</TR>
<TR>
<TD >Razglasili so post in Nabota posedli pred ljudi.</TD>
</TR>
<TR>
<TD >Zatem sta prišla dva ničvredneža in se usedla njemu nasproti. Pred ljudmi sta pričala proti njemu: »Nabot je preklel Boga in kralja!« Nabota so nato odpeljali iz mesta in ga kamenjali do smrti.</TD>
</TR>
<TR>
<TD >Zatem so Jezabeli sporočili: »Nabot je bil kamenjan do smrti.«</TD>
</TR>
<TR>
<TD >Takoj ko je Jezabela slišala,  da je bil Nabot kamenjan do smrti,  je rekla Ahabu: »Pojdi si prilastit vinograd,  ki ti ga Jezreelec Nabot ni hotel prodati. Nabot ni več živ. Mrtev je.«</TD>
</TR>
<TR>
<TD >Ko je Ahab slišal,  da je Nabot mrtev,  je takoj odšel v vinograd Jezreelca Nabota,  da bi si ga prilastil.</TD>
</TR>
<TR>
<TD >Toda Tišbejcu Eliju je Jehova naročil:</TD>
</TR>
<TR>
<TD >»Pojdi naproti Izraelovemu kralju Ahabu,  ki vlada v Samariji. Našel ga boš v Nabotovem vinogradu. Tja je šel,  da bi si ga prilastil.</TD>
</TR>
<TR>
<TD >Reci mu: ‚Jehova pravi: »Umoril si človeka – in zdaj si nameravaš še prilastiti njegovo posest?« Nato mu reci: ‚Jehova pravi: »Tam,  kjer so psi lizali Nabotovo kri,  bodo lizali tudi tvojo.««</TD>
</TR>
<TR>
<TD >Ahab je rekel Eliju: »Torej si me našel,  moj sovražnik.« Ta pa mu je odgovoril: »Našel sem te. Jehova pravi: ‚Ker si odločen delati to,  kar je slabo v mojih očeh, </TD>
</TR>
<TR>
<TD >bom nad tebe poslal nesrečo. Pometel bom s teboj. V Izraelu bom iztrebil vse moške iz tvoje rodbine,  tudi nebogljene in slabotne.</TD>
</TR>
<TR>
<TD >S tvojo rodbino bom naredil enako kot z rodbino Nebatovega sina Jeroboama in rodbino Ahijevega sina Bašaja,  saj si izzval mojo jezo in navajal Izraelce na greh.</TD>
</TR>
<TR>
<TD >Glede Jezabele Jehova pravi: ‚Psi bodo požrli Jezabelo na jezreelskem polju!</TD>
</TR>
<TR>
<TD >Bog ti še sporoča: ‚Tistega iz tvoje rodbine,  ki bo umrl v mestu,  bodo požrli psi in tistega,  ki bo umrl na polju,  bodo pojedle ptice.</TD>
</TR>
<TR>
<TD >Res,  nikoli ni bilo nikogar,  ki bi bil tako kot ti odločen delati to,  kar je slabo v mojih,  Jehovovih očeh. K takšnemu slabemu ravnanju te je podžigala tvoja žena Jezabela.</TD>
</TR>
<TR>
<TD >Ravnal si skrajno ogabno,  ko si častil nagnusne malike,  tako kot so jih vsi Amorejci,  ki sem jih jaz,  Jehova,  pregnal pred Izraelci.«</TD>
</TR>
<TR>
<TD >Ko je Ahab to slišal,  si je raztrgal oblačila in se oblekel v raševino. Postil se je,  ležal v raševini in ves potrt hodil okrog.</TD>
</TR>
<TR>
<TD >Potem je Jehova rekel Tišbejcu Eliju:</TD>
</TR>
<TR>
<TD >»Ali si videl,  kako se je Ahab ponižal pred menoj? Ker se je ponižal pred menoj,  ne bom poslal nesreče nad njegovo rodbino v času njegovega življenja,  ampak v času njegovega sina.«</TD>
</TR>
<TR>
<TD >1. kraljev 22. Poglavje</TD>
</TR>
<TR>
<TD >Tri leta ni bilo nobene vojne med Sirijo in Izraelom.</TD>
</TR>
<TR>
<TD >V tretjem letu pa je Judov kralj Jozafat prišel k Izraelovemu kralju.</TD>
</TR>
<TR>
<TD >Izraelov kralj je rekel svojim dvorjanom: »Dobro veste,  da Ramot Gilead pripada nam. Kljub temu se obotavljamo,  da bi si ga vzeli nazaj od sirskega kralja.«</TD>
</TR>
<TR>
<TD >Nato je vprašal Jozafata: »Ali se boš šel z menoj bojevat za Ramot Gilead?« Jozafat mu je odgovoril: »Na tvoji strani sem. Moji vojaki so tvoji vojaki in moji konji so tvoji konji.«</TD>
</TR>
<TR>
<TD >Vendar je Izraelovemu kralju še rekel: »Prosim,  najprej vprašaj Jehova za nasvet.«</TD>
</TR>
<TR>
<TD >Tako je Izraelov kralj zbral kakih 400 prerokov in jih vprašal: »Ali naj se grem bojevat za Ramot Gilead ali ne?« Odgovorili so: »Pojdi! Jehova ti bo mesto dal v roke,  o kralj!«</TD>
</TR>
<TR>
<TD >Jozafat je vprašal: »Ali je tu kakšen Jehovov prerok? Vprašajva še njega,  kaj govori Bog.«</TD>
</TR>
<TR>
<TD >Izraelov kralj je Jozafatu odgovoril: »Še nekdo je,  po katerem lahko vprašava Jehova za nasvet. Toda jaz ga sovražim,  ker glede mene nikoli ne prerokuje nič dobrega,  ampak samo slabo. To je Jimlajev sin Miha.« Jozafat pa je rekel: »Kralj,  ne govôri tako.«</TD>
</TR>
<TR>
<TD >Izraelov kralj je torej poklical nekega dvorjana in mu naročil: »Hitro pojdi po Jimlajevega sina Miha!«</TD>
</TR>
<TR>
<TD >Izraelov kralj in Judov kralj Jozafat pa sta oblečena v kraljevska oblačila sedela vsak na svojem prestolu na mlatišču pri samarijskih mestnih vratih. Vsi preroki so bili zbrani pred njima in prerokovali.</TD>
</TR>
<TR>
<TD >Kenaanajev sin Zedekija si je naredil železne rogove in rekel: »Jehova pravi: ‚S temi boš bodel Sirce,  dokler jih ne iztrebiš.«</TD>
</TR>
<TR>
<TD >Tudi vsi drugi preroki so prerokovali enako: »Pojdi v boj za Ramot Gilead. Uspelo ti bo! Jehova ti bo mesto dal v roke,  o kralj.«</TD>
</TR>
<TR>
<TD >Ko je sel prišel k Mihu,  je rekel: »Glej,  vsi preroki napovedujejo kralju dobro. Prosim,  naj bo tudi tvoje sporočilo takšno. Napovej kralju dobro.«</TD>
</TR>
<TR>
<TD >Toda Miha je odgovoril: »Pri Jehovu,  živem Bogu,  prisegam,  da bom govoril to,  kar mi bo rekel Jehova!«</TD>
</TR>
<TR>
<TD >Ko je potem prišel h kralju,  ga je kralj vprašal: »Miha,  ali naj se gremo bojevat za Ramot Gilead ali ne?« Miha mu je takoj odgovoril: »Pojdi. Uspelo ti bo! Jehova ti bo mesto dal v roke,  o kralj.«</TD>
</TR>
<TR>
<TD >Nato mu je kralj rekel: »Kolikokrat naj še zahtevam od tebe,  da prisežeš,  da mi boš v Jehovovem imenu govoril samo resnico?«</TD>
</TR>
<TR>
<TD >Miha mu je odgovoril: »Vse Izraelce vidim razkropljene po gorah kot ovce brez pastirja. Jehova je rekel: ‚Nimajo več gospodarja. Naj se vsak od njih v miru vrne domov.«</TD>
</TR>
<TR>
<TD >Izraelov kralj je rekel Jozafatu: »Ali ti nisem rekel,  da ne bo glede mene prerokoval nič dobrega,  ampak samo slabo?«</TD>
</TR>
<TR>
<TD >Miha je potem rekel: »Zato poslušaj Jehovovo sporočilo: Videl sem Jehova sedeti na njegovem prestolu in vso nebeško vojsko stati ob njem na njegovi desni in na njegovi levi.</TD>
</TR>
<TR>
<TD >Jehova je nato vprašal: ‚Kdo bo zavedel Ahaba,  da bo šel v Ramot Gilead in da bo tam umrl? En angel je rekel eno,  drug pa drugo.</TD>
</TR>
<TR>
<TD >Potem je neki angel stopil naprej,  se postavil pred Jehova in rekel: ‚Jaz ga bom zavedel. Jehova ga je vprašal: ‚Kako boš to naredil?</TD>
</TR>
<TR>
<TD >Odgovoril mu je: ‚Šel bom in povzročil,  da bodo vsi njegovi preroki govorili laži. On pa mu je rekel: ‚Zavedel ga boš,  zagotovo ti bo uspelo. Pojdi in naredi tako!</TD>
</TR>
<TR>
<TD >Jehova je torej povzročil,  da vsi ti tvoji preroki govorijo laži,  ampak Jehova ti pravzaprav naznanja nesrečo.«</TD>
</TR>
<TR>
<TD >Kenaanajev sin Zedekija je pristopil k Mihu,  ga udaril po licu in rekel: »Ali hočeš reči,  da je Jehovov duh šel od mene in da zdaj govori s teboj?«</TD>
</TR>
<TR>
<TD >Miha je odgovoril: »Glej,  o tem se boš prepričal tisti dan,  ko se boš šel skrit v najbolj notranjo sobo.«</TD>
</TR>
<TR>
<TD >Izraelov kralj je nato ukazal: »Primite Miha in ga predajte mestnemu poglavarju Amonu in kraljevemu sinu Joašu!</TD>
</TR>
<TR>
<TD >Recite jima: ‚Kralj pravi: »Zaprita tega človeka v ječo in naj se mu daje samo malo kruha in vode,  dokler se ne vrnem v miru.««</TD>
</TR>
<TR>
<TD >Toda Miha je rekel: »Če se res vrneš v miru,  potem Jehova ni govoril po meni.« Nato je dodal: »Vsi vi,  zapomnite si to!«</TD>
</TR>
<TR>
<TD >Tako sta Izraelov kralj in Judov kralj Jozafat odšla gor proti Ramot Gileadu.</TD>
</TR>
<TR>
<TD >Izraelov kralj je Jozafatu rekel: »Jaz bom šel v boj preoblečen,  ti pa v svojih kraljevskih oblačilih.« Tako se je Izraelov kralj preoblekel,  da ga ne bi prepoznali,  in šel v boj.</TD>
</TR>
<TR>
<TD >Sirski kralj pa je</TD>
</TR>
<TR>
<TD >poveljnikom svojih bojnih vozov zapovedal: »Razen Izraelovega kralja ne napadajte nikogar drugega,  ne vojaka ne poveljnika!« 32  Ko so poveljniki bojnih vozov zagledali Jozafata,  so sami pri sebi rekli: »To je zagotovo Izraelov kralj!« Zato so šli v napad nanj,  Jozafat pa je začel vpiti na pomoč.</TD>
</TR>
<TR>
<TD >Ko so poveljniki bojnih vozov videli,  da to ni Izraelov kralj,  so mu takoj nehali slediti.</TD>
</TR>
<TR>
<TD >Potem pa je neki vojak z lokom naključno izstrelil puščico in zadel Izraelovega kralja skozi enega od stikov na njegovem oklepu. Zato je kralj rekel svojemu vozniku: »Hudo sem ranjen. Obrni voz in me odpelji z bojišča.«</TD>
</TR>
<TR>
<TD >Ves tisti dan je divjal hud boj in kralja so morali v vozu držati pokonci,  da je stal Sircem nasproti. Kri iz njegove rane je tekla na dno voza in zvečer je umrl.</TD>
</TR>
<TR>
<TD >Ko je sonce zahajalo,  se je po taboru razširil ukaz: »Vsak v svoje mesto! Vsak na svoje ozemlje!«</TD>
</TR>
<TR>
<TD >Tako je kralj umrl. Odnesli so ga v Samarijo in ga tam pokopali.</TD>
</TR>
<TR>
<TD >Ko so prali njegov bojni voz ob samarijskem vodnem zbiralniku,  so psi lizali njegovo kri in prostitutke so se tam umivale. Zgodilo se je tako,  kot je govoril Jehova.</TD>
</TR>
<TR>
<TD >O drugih dogodkih iz Ahabovega življenja – o vseh njegovih delih,  o slonokoščeni palači,  ki jo je sezidal,  in o vseh mestih,  ki jih je zgradil – piše v kroniki Izraelovih kraljev.</TD>
</TR>
<TR>
<TD >Ko je Ahab umrl,  je za njim zakraljeval njegov sin Ahazija.</TD>
</TR>
<TR>
<TD >V četrtem letu vladanja Izraelovega kralja Ahaba je na Judovem zakraljeval Asov sin Jozafat.</TD>
</TR>
<TR>
<TD >Jozafat je bil star 35 let,  ko je postal kralj,  in v Jeruzalemu je vladal 25 let. Njegova mama je bila Azuba,  Šilhijeva hči.</TD>
</TR>
<TR>
<TD >V vsem je posnemal svojega očeta Asa in ni odstopal od tega. Delal je,  kar je prav v Jehovovih očeh. Toda višave niso bile odstranjene in z njih se je še vedno dvigoval dim žrtev,  ki jih je ljudstvo tam darovalo.</TD>
</TR>
<TR>
<TD >Jozafat je bil v miru z Izraelovim kraljem.</TD>
</TR>
<TR>
<TD >O drugih dogodkih iz Jozafatovega življenja – o njegovih vojaških zmagah in njegovem vojskovanju – piše v kroniki Judovih kraljev.</TD>
</TR>
<TR>
<TD >Poleg tega je iz dežele odstranil še tiste tempeljske prostitute,  ki so ostali od dni njegovega očeta Asa.</TD>
</TR>
<TR>
<TD >Takrat v Edomu niso imeli kralja. Vlogo kralja je opravljal namestnik.</TD>
</TR>
<TR>
<TD >Jozafat je naredil tudi taršiške ladje,  da bi šle v Ofir po zlato. Toda ker so se v Ezjon Geberju razbile,  niso izplule.</TD>
</TR>
<TR>
<TD >Takrat je Ahabov sin Ahazija predlagal Jozafatu,  da bi njegovi možje pluli skupaj z Jozafatovimi,  toda Jozafat ni hotel.</TD>
</TR>
<TR>
<TD >Potem je Jozafat umrl in pokopali so ga poleg njegovih prednikov v Davidovem mestu,  v mestu njegovega praočeta. Za njim je zakraljeval njegov sin Joram.</TD>
</TR>
<TR>
<TD >V 17. letu vladanja Judovega kralja Jozafata je nad Izraelom v Samariji zakraljeval Ahabov sin Ahazija. Vladal je dve leti.</TD>
</TR>
<TR>
<TD >Delal je to,  kar je slabo v Jehovovih očeh. Posnemal je svojega očeta,  svojo mamo in Nebatovega sina Jeroboama,  ki je Izraelce navajal na greh.</TD>
</TR>
<TR>
<TD >Služil je Baalu in se mu klanjal. Žalil je Izraelovega Boga Jehova,  tako kot je to počel njegov oče.</TD>
</TR>
</TBODY>
</TABLE>
</body>
</html>
