<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Visoka pesem</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Visoka pesem 1. Poglavje</TD>
</TR>
<TR>
<TD >Pesem vseh pesmi,  Salomonova pesem:</TD>
</TR>
<TR>
<TD >»Poljubi me s svojimi ustnicami, <br>saj je tvoja nežnost boljša od vina.</TD>
</TR>
<TR>
<TD >Vonj dišečih olj na tebi je prijeten.<br>Tvoje ime je kakor dišeče olje,  ki se izliva na glavo.<br>Zato si dekletom všeč.</TD>
</TR>
<TR>
<TD >Vzemi me s seboj,  pobegniva, <br>saj me je kralj pripeljal v svoje sobane!<br>Veseliva se skupaj.<br>Opevajva tvojo nežnost,  ki je slajša od vina.<br>Nič čudnega,  da si dekletom všeč.</TD>
</TR>
<TR>
<TD >Temna sem,  a lepa,  o jeruzalemska dekleta, <br>sem kakor kedarski šotori,  kakor Salomonova šotorska pregrinjala.</TD>
</TR>
<TR>
<TD >Nikar ne strmite vame,  ker sem potemnela, <br>ker sem zagorela od sonca.<br>Moji bratje so se razjezili name.<br>Naročili so mi,  naj varujem vinograde, <br>toda svojega vinograda nisem varovala.</TD>
</TR>
<TR>
<TD >Povej mi,  moj dragi,  ki te tako zelo ljubim, <br>kje paseš svojo čredo, <br>kam jo vodiš počivat opoldne.<br>Zakaj bi med čredami tvojih prijateljev<br>hodila kakor ženska,  zakrita s tančico?«</TD>
</TR>
<TR>
<TD >»Če ne veš,  kje je,  o najlepša med ženskami, <br>pojdi po sledeh črede<br>in pasi svoje kozličke pri pastirskih šotorih.«</TD>
</TR>
<TR>
<TD >»Moja draga,  lepa si kakor žrebica,  vprežena v faraonove vozove.</TD>
</TR>
<TR>
<TD >Tvojim licem se lepo poda nakit<br>in tvojemu vratu ogrlice.</TD>
</TR>
<TR>
<TD >Naredili ti bomo zlat nakit<br>s srebrnimi okraski.«</TD>
</TR>
<TR>
<TD >»Ko kralj sedi za svojo mizo, <br>se širi vonj moje dišave.</TD>
</TR>
<TR>
<TD >Moj dragi je zame kakor dišeča vrečica mire, <br>ki ponoči leži na mojih prsih.</TD>
</TR>
<TR>
<TD >Moj dragi je zame kakor cvetovi hene<br>med engedijskimi vinogradi.«</TD>
</TR>
<TR>
<TD >»Kako si lepa,  moja draga!<br>Kako si lepa! Tvoje oči so kakor golobičje.«</TD>
</TR>
<TR>
<TD >»Tudi ti si lep,  moj dragi,  in prijeten.<br>Najino ležišče je mehko listje.</TD>
</TR>
<TR>
<TD >Tramovi najine hiše so cedre<br>in najina streha so brinova drevesa.</TD>
</TR>
<TR>
<TD >Visoka pesem 2. Poglavje</TD>
</TR>
<TR>
<TD >Navadni žafran z obalne nižine sem, <br>lilija iz dolin.«</TD>
</TR>
<TR>
<TD >»Kakor lilija med trnjem<br>je moja draga med dekleti.«</TD>
</TR>
<TR>
<TD >»Kakor jablana med gozdnim drevjem<br>je moj dragi med mladeniči.<br>Hrepenim po tem,  da bi se usedla v njegovo senco.<br>Njegov sadež je sladek mojim ustom.</TD>
</TR>
<TR>
<TD >Pripeljal me je v hišo,  kjer je gostija, <br>in nad menoj je plapolal prapor njegove ljubezni.</TD>
</TR>
<TR>
<TD >Okrepčajte me z rozinovimi hlebčki, <br>poživite me z jabolki, <br>ker sem bolna od ljubezni.</TD>
</TR>
<TR>
<TD >Njegova levica je pod mojo glavo, <br>njegova desnica me objema.</TD>
</TR>
<TR>
<TD >O jeruzalemska dekleta, <br>prisezite mi pri gazelah in košutah na polju, <br>da ne boste vzbujale in razvnemale v meni ljubezni,  če se sama ne prebudi.</TD>
</TR>
<TR>
<TD >Svojega dragega slišim!<br>Glejte! Prihaja, <br>vzpenja se po gorah,  skače po hribih.</TD>
</TR>
<TR>
<TD >Moj dragi je podoben gazeli,  podoben je mlademu jelenu.<br>Stoji pred našim zidom, <br>gleda skozi okna, <br>pogleduje skozi zamrežena okna.</TD>
</TR>
<TR>
<TD >Moj dragi mi govori:<br>‚Pridi,  moja draga, <br>lepotica moja,  pojdi z menoj!</TD>
</TR>
<TR>
<TD >Zime je konec, <br>nehalo je deževati.</TD>
</TR>
<TR>
<TD >Po deželi se že vse razcveta, <br>čas obrezovanja je prišel<br>in petje grlice se sliši v naši deželi.</TD>
</TR>
<TR>
<TD >Prve fige so dozorele, <br>po zraku se širi prijeten vonj cvetoče vinske trte.<br>Vstani,  moja draga,  in pridi, <br>lepotica moja,  pojdi z menoj!</TD>
</TR>
<TR>
<TD >Golobica moja,  pridi iz skalnega zavetja, <br>zavetja strme pečine.<br>Daj,  da te vidim,  da slišim tvoj glas, <br>saj je tvoj glas prijeten in tvoj videz prikupen.«</TD>
</TR>
<TR>
<TD >»Polovite nam lisice, <br>mlade lisice,  ki uničujejo vinograde, <br>saj so naši vinogradi v cvetju.«</TD>
</TR>
<TR>
<TD >»Moj dragi je moj in jaz sem njegova.<br>Med lilijami pase čredo.</TD>
</TR>
<TR>
<TD >Hitro se vrni,  moj dragi, <br>preden zapiha dnevni vetrič in sence zbežijo.<br>Vrni se hitro kakor gazela,  kakor mlad jelen na gorah,  ki naju ločujejo.</TD>
</TR>
<TR>
<TD >Visoka pesem 3. Poglavje</TD>
</TR>
<TR>
<TD >Noč za nočjo sem na postelji<br>razmišljala o njem,  ki ga ljubim.<br>Hrepenela sem po tem,  da ga vidim,  vendar njega ni bilo.</TD>
</TR>
<TR>
<TD >Zato sem si rekla: ‚Vstala bom in prehodila mesto.<br>Po ulicah in trgih bom šla<br>in iskala njega,  ki ga ljubim.<br>Iskala sem ga,  pa ga nisem našla.</TD>
</TR>
<TR>
<TD >Do mene so prišli stražarji,  ki so delali obhod po mestu, <br>in vprašala sem jih: ‚Ali ste videli njega,  ki ga ljubim?</TD>
</TR>
<TR>
<TD >Ravno sem odšla od njih, <br>že sem našla njega,  ki ga ljubim.<br>Oklenila sem se ga in ga nisem spustila, <br>dokler ga nisem pripeljala v hišo svoje mame, <br>v sobo nje,  ki me je rodila.</TD>
</TR>
<TR>
<TD >O jeruzalemska dekleta, <br>prisezite mi pri gazelah in košutah na polju, <br>da ne boste vzbujale in razvnemale v meni ljubezni,  če se sama ne prebudi.«</TD>
</TR>
<TR>
<TD >»Kaj je to,  kar prihaja iz pustinje kakor dimni stebri<br>in je odišavljeno z miro in kadilno smolo, <br>z vsakovrstnim dišečim prahom,  ki ga prodajajo trgovci?«</TD>
</TR>
<TR>
<TD >»Glej,  to je Salomonova nosilnica.<br>Okoli nje je 60 junaških bojevnikov, <br>izbranih izmed izraelskih junakov.</TD>
</TR>
<TR>
<TD >Vsi so oboroženi z mečem, <br>vsi so izurjeni za boj.<br>Vsak ima ob boku pripasan meč, <br>da bi kralja varoval pred nevarnostmi noči.«</TD>
</TR>
<TR>
<TD >»To je nosilnica kralja Salomona, <br>ki si jo je dal narediti iz libanonskega lesa.</TD>
</TR>
<TR>
<TD >Njene stebriče je dal narediti iz srebra<br>in njena naslonjala iz zlata.<br>Njen sedež je iz vijoličaste volne<br>in njeno notranjost so z ljubeznijo okrasile<br>jeruzalemska dekleta.«</TD>
</TR>
<TR>
<TD >»O sionska dekleta,  pojdite ven<br>in poglejte kralja Salomona.<br>Na glavi ima poročno krono,  ki mu jo je naredila njegova mama<br>za njegov poročni dan, <br>za dan,  ko je njegovo srce prekipevalo od veselja.«</TD>
</TR>
<TR>
<TD >Visoka pesem 4. Poglavje</TD>
</TR>
<TR>
<TD >»Kako si lepa,  moja draga!<br>Kako si lepa!<br>Tvoje oči,  skrite za tančico,  so kakor golobičje.<br>Tvoji lasje so kakor čreda koz, <br>ki se spuščajo z gileadskega gorovja.</TD>
</TR>
<TR>
<TD >Tvoji zobje so kakor čreda pravkar ostriženih<br>in okopanih ovc.<br>Vsaka ima svojega dvojčka, <br>nobena ni sama.</TD>
</TR>
<TR>
<TD >Tvoje ustnice so kakor živo rdeča nit<br>in tvoje besede so prijetne.<br>Tvoja lica,  skrita za tančico, <br>so kakor krhlji granatnega jabolka.</TD>
</TR>
<TR>
<TD >Tvoj vrat je kakor Davidov stolp, <br>skrbno sezidan iz plasti kamenja, <br>na katerem visi tisoč okroglih ščitov, <br>vsi so ščiti junaških bojevnikov.</TD>
</TR>
<TR>
<TD >Tvoji dojki sta kakor dva mladiča, <br>gazelina dvojčka, <br>ki se paseta med lilijami.«</TD>
</TR>
<TR>
<TD >»Preden zapiha dnevni vetrič in sence zbežijo, <br>bom odšla na goro mire<br>in na grič kadilne smole.«</TD>
</TR>
<TR>
<TD >»Vsa si lepa,  moja draga, <br>na tebi ni napake.</TD>
</TR>
<TR>
<TD >Pojdi z menoj z Libanona,  moja nevesta, <br>pojdi z menoj z Libanona.<br>Spusti se z vrha Amane, <br>z vrha Senirja,  z vrha Hermona, <br>z gora,  na katerih domujejo levi in leopardi.</TD>
</TR>
<TR>
<TD >Osvojila si moje srce,  moja draga,  nevesta moja, <br>z enim samim pogledom si osvojila moje srce, <br>z enim samim biserom s svoje ogrlice.</TD>
</TR>
<TR>
<TD >Kako prijetna mi je tvoja nežnost,  moja draga,  nevesta moja!<br>Tvoja nežnost je veliko boljša od vina<br>in vonj tvojih dišav od vsake začimbe!</TD>
</TR>
<TR>
<TD >Nevesta moja,  tvoje ustnice so sladke kakor med iz satovja.<br>Tvoj jezik je kakor med in mleko, <br>vonj tvojih oblačil je kakor vonj Libanona.</TD>
</TR>
<TR>
<TD >Moja draga,  nevesta moja,  si kakor zaklenjen vrt, <br>kakor zaklenjen vrt,  zapečaten izvir.</TD>
</TR>
<TR>
<TD >Si kakor rajski vrt, <br>kjer rastejo granatovci z najžlahtnejšimi sadeži, <br>kjer rastejo hena in narda, </TD>
</TR>
<TR>
<TD >narda in žafran,  dišeči trst in cimet, <br>najrazličnejša drevesa kadilne smole,  mira in aloa<br>ter najboljše dišavnice.</TD>
</TR>
<TR>
<TD >Si kakor izvir na vrtu,  studenec sveže vode, <br>potok,  ki teče z Libanona.</TD>
</TR>
<TR>
<TD >Zbudi se,  o severni veter, <br>pridi,  o južni veter.<br>Nežno zapihaj nad mojim vrtom.<br>Naj se razširijo njegove dišave.«<br>»Moj dragi,  pridi na svoj vrt<br>in uživaj njegove najžlahtnejše sadeže.«</TD>
</TR>
<TR>
<TD >Visoka pesem 5. Poglavje</TD>
</TR>
<TR>
<TD >»Prišel sem na svoj vrt, <br>o moja draga,  nevesta moja.<br>Nabral sem svojo miro in dišavnice.<br>Jedel sem svoje satovje in med, <br>pil sem svoje vino in mleko.«<br>»Jejta,  draga prijatelja!<br>Pijta in opijta se z nežnostjo!«</TD>
</TR>
<TR>
<TD >»Spim,  toda moje srce je budno.<br>Svojega dragega slišim,  da trka in govori:<br>‚Odpri mi,  moja draga,  moja ljubljena, <br>golobica moja,  popolna moja, <br>saj je moja glava mokra od rose, <br>moji kodri od kapljic,  ki padajo ponoči.</TD>
</TR>
<TR>
<TD >Haljo sem si že slekla.<br>Ali naj jo spet oblečem?<br>Noge sem si že umila.<br>Ali naj si jih spet umažem?</TD>
</TR>
<TR>
<TD >Moj dragi je umaknil roko iz odprtine na vratih<br>in srce mi je vztrepetalo od hrepenenja po njem.</TD>
</TR>
<TR>
<TD >Vstala sem,  da bi odprla svojemu dragemu.<br>Z rok se mi je na zapah pocedila mira, <br>s prstov se mi je pocedilo mirino olje.</TD>
</TR>
<TR>
<TD >Odprla sem svojemu dragemu, <br>toda moj dragi se je že obrnil in odšel.<br>Ko je odšel,  me je prevzel obup.<br>Iskala sem ga,  pa ga nisem našla.<br>Klicala sem ga,  pa mi ni odgovoril.</TD>
</TR>
<TR>
<TD >Do mene so prišli stražarji,  ki so delali obhod po mestu.<br>Udarili so me in me ranili.<br>Stražarji na obzidju so mi vzeli ruto.</TD>
</TR>
<TR>
<TD >O jeruzalemska dekleta,  prisezite mi, <br>da boste mojemu dragemu,  če ga najdete, <br>sporočile,  da sem bolna od ljubezni.«</TD>
</TR>
<TR>
<TD >»V čem je tvoj dragi boljši od vseh drugih, <br>o najlepša med ženskami?<br>V čem je tvoj dragi boljši od vseh drugih, <br>da ti moramo to priseči?«</TD>
</TR>
<TR>
<TD >»Moj dragi je zelo lep in kar žari, <br>med deset tisoči mu ni enakega.</TD>
</TR>
<TR>
<TD >Njegova glava je kakor zlato,  najčistejše zlato.<br>Njegovi kodrasti lasje so kakor zibajoče se palmove veje, <br>črni so kakor krokar.</TD>
</TR>
<TR>
<TD >Njegove oči so kakor golobi ob potoku, <br>ki se kopajo v mleku, <br>ki sedijo ob prekipevajočem jezeru.</TD>
</TR>
<TR>
<TD >Njegova lica so kakor dišavne gredice, <br>kakor grički dišavnih zelišč.<br>Njegove ustnice so kakor lilije,  s katerih kaplja mirino olje.</TD>
</TR>
<TR>
<TD >Njegovi prsti na rokah so iz zlata,  okrašeni s krizolitom.<br>Njegov trebuh je iz zloščene slonovine,  prekrit s safirji.</TD>
</TR>
<TR>
<TD >Njegove noge so kakor marmorni stebri,  ki stojijo na podstavkih iz najčistejšega zlata.<br>Lep je kakor Libanon,  edinstven kakor cedre.</TD>
</TR>
<TR>
<TD >Njegova usta so sama sladkost, <br>vse na njem je privlačno.<br>To je moj dragi,  moj najdražji,  o jeruzalemska dekleta!«</TD>
</TR>
<TR>
<TD >Visoka pesem 6. Poglavje</TD>
</TR>
<TR>
<TD >»Kje je tvoj dragi, <br>o najlepša med ženskami?<br>Kam je šel tvoj dragi?<br>Iskale ga bomo s teboj.«</TD>
</TR>
<TR>
<TD >»Moj dragi je šel na svoj vrt, <br>k dišavnim gredicam, <br>da bi pasel čredo med vrtovi<br>in nabiral lilije.</TD>
</TR>
<TR>
<TD >Jaz pripadam svojemu dragemu<br>in moj dragi meni.<br>Med lilijami pase čredo.«</TD>
</TR>
<TR>
<TD >»Moja draga,  lepa si kakor Tirza, <br>ljubka kakor Jeruzalem, <br>osupljiva kakor vojska,  zbrana okoli praporjev.</TD>
</TR>
<TR>
<TD >Umakni svoje oči od mene, <br>ker se jim ne morem upreti.<br>Tvoji lasje so kakor čreda koz, <br>ki se spuščajo z gileadskih strmin.</TD>
</TR>
<TR>
<TD >Tvoji zobje so kakor čreda<br>pravkar okopanih ovc.<br>Vsaka ima svojega dvojčka, <br>nobena ni sama.</TD>
</TR>
<TR>
<TD >Tvoja lica,  skrita za tančico, <br>so kakor krhlji granatnega jabolka.</TD>
</TR>
<TR>
<TD >Med 60 kraljicami, </TD>
</TR>
<TR>
<TD >stranskimi ženami<br>in nešteto dekleti</TD>
</TR>
<TR>
<TD >je le ena,  ki je moja golobica,  popolna moja, <br>ta,  ki je svoji mami najbolj pri srcu, <br>ki je ljubljenka nje,  ki jo je rodila.<br>Ko jo vidijo dekleta,  ji govorijo,  da je srečna, <br>kraljice in stranske žene jo hvalijo:</TD>
</TR>
<TR>
<TD >‚Kdo je ta,  ki sveti kakor zora, <br>ki je lepa kakor luna, <br>čista kakor sončna svetloba<br>in osupljiva kakor vojska,  zbrana okoli praporjev?«</TD>
</TR>
<TR>
<TD >»Odšla sem na orehov vrt, <br>da bi videla,  ali v dolini že kaj poganja, <br>ali je trta že vzbrstela, <br>ali so granatovci že zacveteli.</TD>
</TR>
<TR>
<TD >In še preden sem se zavedala, <br>me je želja,  da bi videla vse to, <br>pripeljala k vozovom mojega plemenitega ljudstva.«</TD>
</TR>
<TR>
<TD >»Vrni se,  vrni,  o Šulamka!<br>Vrni se,  vrni, <br>da te bomo lahko gledali!«<br>»Zakaj želite gledati Šulamko?«<br>»Podobna je plesu dveh skupin!«</TD>
</TR>
<TR>
<TD >Visoka pesem 7. Poglavje</TD>
</TR>
<TR>
<TD >»Kako lepe so tvoje noge v sandalah, <br>o plemenito dekle!<br>Obline tvojih bokov so kakor okras, <br>delo umetnikovih rok.</TD>
</TR>
<TR>
<TD >Tvoj popek je kakor čaša, <br>naj v njej ne zmanjka mešanega vina.<br>Tvoj trebuh je kakor v kupček nasuto pšenično zrnje, <br>obdano z lilijami.</TD>
</TR>
<TR>
<TD >Tvoji dojki sta kakor dva mladiča, <br>gazelina dvojčka.</TD>
</TR>
<TR>
<TD >Tvoj vrat je kakor slonokoščen stolp.<br>Tvoje oči so kakor jezera v Hešbonu, <br>pri Batrabimskih vratih.<br>Tvoj nos je kakor libanonski stolp, <br>ki gleda proti Damasku.</TD>
</TR>
<TR>
<TD >Tvoja glava je lepa kakor Karmel<br>in tvoji kodri so kakor vijoličasta volna.<br>Tvoji prekrasni dolgi lasje so omrežili kralja.</TD>
</TR>
<TR>
<TD >Kako si prikupna in kako očarljiva, <br>moja draga,  lepota vseh lepot!</TD>
</TR>
<TR>
<TD >Tvoja postava je podobna palmi<br>in tvoje prsi dateljnovim grozdom.</TD>
</TR>
<TR>
<TD >Rekel sem: ‚Splezal bom na palmo, <br>da bom z njenih vej utrgal sadeže.<br>Naj bodo tvoje prsi kakor grozdi vinske trte, <br>vonj tvojega diha kakor vonj jabolk</TD>
</TR>
<TR>
<TD >in tvoja usta kakor najboljše vino.«<br>»Naj gladko teče po grlu mojega dragega, <br>naj bo kakor vino,  ki človeku nežno teče po ustnicah in ga uspava.</TD>
</TR>
<TR>
<TD >Pripadam svojemu dragemu<br>in on hrepeni po meni.</TD>
</TR>
<TR>
<TD >Pridi,  moj dragi, <br>pojdiva na polje.<br>Ostaniva med heninimi grmi.</TD>
</TR>
<TR>
<TD >Zgodaj vstaniva in pojdiva v vinograde, <br>da vidiva,  ali je vinska trta že vzbrstela, <br>ali so se cvetovi že odprli, <br>ali so granatovci že zacveteli.<br>Tam ti bom pokazala,  kako zelo te imam rada.</TD>
</TR>
<TR>
<TD >Mandragore širijo svoj vonj<br>in pri naših vratih je vsakovrstno žlahtno sadje, <br>sveže in suho, <br>ki sem ga shranila zate,  moj dragi.</TD>
</TR>
<TR>
<TD >Visoka pesem 8. Poglavje</TD>
</TR>
<TR>
<TD >Ko bi le ti bil moj brat, <br>ki ga je dojila moja mama!<br>Potem bi te lahko poljubila,  ko bi te srečala zunaj, <br>in nihče me zaradi tega ne bi obsojal.</TD>
</TR>
<TR>
<TD >Odpeljala bi te, <br>peljala v hišo svoje mame, <br>ki me je poučevala.<br>Dala bi ti piti zeliščno vino<br>in sveži sok granatnih jabolk.</TD>
</TR>
<TR>
<TD >Njegova levica bi bila pod mojo glavo, <br>njegova desnica bi me objemala.</TD>
</TR>
<TR>
<TD >O jeruzalemska dekleta,  prisezite mi, <br>da ne boste vzbujale in razvnemale v meni ljubezni,  če se sama ne prebudi.«</TD>
</TR>
<TR>
<TD >»Kdo je ženska,  ki prihaja iz pustinje<br>in objema svojega dragega?«<br>»Pod jablano sem te zbudila.<br>Tam je bila tvoja mama v porodnih bolečinah.<br>Tam je bila v porodnih bolečinah ta,  ki te je rodila.</TD>
</TR>
<TR>
<TD >Položi me kakor pečat na svoje srce, <br>kakor pečat na svojo roko, <br>saj je ljubezen močna kakor smrt<br>in zvestoba nepopustljiva kakor grob.<br>Plameni ljubezni so plameni ognja,  Jahov plamen.</TD>
</TR>
<TR>
<TD >Obilne vode ne morejo pogasiti ljubezni, <br>niti reke je odplaviti.<br>Če bi kdo hotel za ljubezen dati vse bogastvo svoje hiše, <br>bi drugi to bogastvo samo zaničevali.«</TD>
</TR>
<TR>
<TD >»Sestrico imamo, <br>ki še nima prsi.<br>Kaj bomo storili s svojo sestro, <br>ko bodo prosili za njeno roko?«</TD>
</TR>
<TR>
<TD >»Če bo kakor zid, <br>bomo na njej zgradili srebrn nadzidek, <br>če pa bo kakor vrata, <br>jo bomo zagradili s cedrovimi deskami.«</TD>
</TR>
<TR>
<TD >»Jaz sem kakor zid<br>in moje prsi so kakor stolpi.<br>Tako lahko moj dragi vidi, <br>da je moje srce mirno.</TD>
</TR>
<TR>
<TD >Salomon je imel vinograd v Baal Hamonu.<br>Vinograd je izročil oskrbnikom<br>in vsak od njih je moral za to,  kar je v njem zraslo,  prinesti po tisoč šeklov srebra.</TD>
</TR>
<TR>
<TD >Ti imaš tisoč šeklov srebra,  o Salomon, <br>in tisti,  ki skrbijo za pridelek,  dvesto.<br>Toda jaz imam vinograd,  ki je samo moj.«</TD>
</TR>
<TR>
<TD >»O ti,  ki prebivaš na vrtovih, <br>prijatelji pozorno poslušajo,  da bi slišali tvoj glas.<br>Daj,  da ga slišim tudi jaz!«</TD>
</TR>
<TR>
<TD >»Pohiti,  moj dragi, <br>bodi hiter kakor gazela, <br>kakor mlad jelen<br>na gorah,  kjer rastejo dišavnice.«</TD>
</TR>
</TBODY>
</TABLE>
</body>
</html>
