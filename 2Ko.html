<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>2. Korinčanom</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >2. Korinčanom 1. Poglavje</TD>
</TR>
<TR>
<TD >Jaz,  Pavel,  ki sem po Božji volji apostol Kristusa Jezusa,  pišem to pismo skupaj z našim bratom Timotejem Božji občini,  ki je v Korintu,  pa tudi vsem svetim,  ki živijo po vsej Ahaji.</TD>
</TR>
<TR>
<TD >Naj vam Bog,  naš Oče,  in Gospod Jezus Kristus izkažeta nezasluženo dobroto in naklonita mir.</TD>
</TR>
<TR>
<TD >Naj bo hvaljen Bog in Oče našega Gospoda Jezusa Kristusa,  Oče,  ki kaže najgloblje usmiljenje,  in Bog vse tolažbe.</TD>
</TR>
<TR>
<TD >On nas tolaži,  kadar koli trpimo,  da bi tudi mi lahko s tolažbo,  ki jo prejemamo od Boga,  tolažili tiste,  ki kakor koli trpijo.</TD>
</TR>
<TR>
<TD >Zaradi Kristusa sicer zelo trpimo,  vendar smo po Kristusu tudi zelo potolaženi.</TD>
</TR>
<TR>
<TD >Če torej trpimo,  je to vam v tolažbo in rešitev. In če smo potolaženi,  je to zato,  da bi bili tudi vi potolaženi. Ta tolažba vam bo pomagala zdržati isto trpljenje,  ki ga prenašamo tudi sami.</TD>
</TR>
<TR>
<TD >Popolnoma vam zaupamo. Vemo,  da boste skupaj z nami potolaženi,  tako kot skupaj z nami trpite.</TD>
</TR>
<TR>
<TD >Želimo,  bratje,  da veste,  kakšna stiska nas je doletela v provinci Aziji. Bili smo pod zelo hudim pritiskom,  ki je presegal naše moči,  tako da smo celo mislili,  da bomo umrli.</TD>
</TR>
<TR>
<TD >Pravzaprav smo se počutili,  kot da smo obsojeni na smrt. Iz vsega tega pa smo se naučili,  da ne smemo zaupati vase,  ampak v Boga,  ki obuja mrtve.</TD>
</TR>
<TR>
<TD >On nas je tudi rešil iz te smrtne nevarnosti in zaupamo mu,  da nas bo reševal še naprej.</TD>
</TR>
<TR>
<TD >Tudi vi nam lahko pomagate,  tako da goreče molite za nas. Če bodo namreč mnogi molili za nas in jih bo potem Bog uslišal in nam pomagal,  se mu bodo mnogi za to zahvaljevali.</TD>
</TR>
<TR>
<TD >Mirne vesti se lahko pohvalimo,  da smo v svetu,  še posebej pa med vami,  živeli sveto in bili iskreni,  tako kot nas uči Bog. Poleg tega se nismo zanašali na človeško modrost,  ampak na Božjo nezasluženo dobroto.</TD>
</TR>
<TR>
<TD >Ne pišemo vam namreč nič drugega kakor to,  kar lahko preberete in razumete. Upam,  da boste to povsem razumeli, </TD>
</TR>
<TR>
<TD >tako kot ste delno že razumeli,  da se lahko hvalite z nami,  kakor se bomo tudi mi z vami na dan,  ko bo prišel naš Gospod Jezus.</TD>
</TR>
<TR>
<TD >S to trdno prepričanostjo sem torej nameraval najprej priti k vam,  da bi imeli še eno priložnost za veselje.</TD>
</TR>
<TR>
<TD >Nameraval sem vas obiskati na poti v Makedonijo in se nato iz Makedonije spet vrniti k vam,  vi pa bi me potem pospremili del poti v Judejo.</TD>
</TR>
<TR>
<TD >Ali sem ravnal lahkomiselno,  ko sem se tako namenil? In ali takrat,  ko se glede česa odločam,  ravnam tako,  kot ponavadi ravnajo ljudje? Ali najprej rečem »Ja,  seveda«,  potem pa »Ne,  nikakor ne«?</TD>
</TR>
<TR>
<TD >Kakor se je na Boga mogoče zanesti,  tako se je mogoče zanesti tudi na to,  kar vam govorimo. Ne bomo namreč najprej rekli »Ja«,  potem pa »Ne«.</TD>
</TR>
<TR>
<TD >Saj Božji Sin,  Jezus Kristus,  ki smo ga oznanili med vami – namreč jaz,  Silvan in Timotej – ni govoril najprej »Ja«,  potem pa »Ne«,  ampak je bil v njegovem primeru »Ja« vedno »Ja«.</TD>
</TR>
<TR>
<TD >Ne glede na to,  koliko je Božjih obljub,  so po njem vse postale »Ja«. Zato tudi po njem govorimo »Amen« v molitvi k Bogu,  da bi Boga oslavili.</TD>
</TR>
<TR>
<TD >Bog sam jamči,  da vi in mi pripadamo Kristusu,  in nas je tudi pomazilil.</TD>
</TR>
<TR>
<TD >Poleg tega nam je vtisnil pečat in nam v srce dal svetega duha. S tem nam je zagotovil,  da nam bo dal nagrado,  ki bo še prišla.</TD>
</TR>
<TR>
<TD >Bog mi je priča,  da v Korint še nisem prišel zato,  ker vam želim prizanesti.</TD>
</TR>
<TR>
<TD >Mi nismo gospodarji vaše vere,  ampak smo samo vaši sodelavci,  ki prispevajo k vašemu veselju. Vi namreč trdno stojite zaradi svoje vere.</TD>
</TR>
<TR>
<TD >2. Korinčanom 2. Poglavje</TD>
</TR>
<TR>
<TD >Odločil sem se,  da vas ob svojem naslednjem obisku ne bom spravil v žalost.</TD>
</TR>
<TR>
<TD >Če namreč razžalostim vas,  ki mi prinašate veselje,  kdo me bo potem sploh še spravljal v dobro voljo?</TD>
</TR>
<TR>
<TD >Tisto,  kar sem vam napisal,  sem vam napisal zato,  da ob svojem prihodu ne bi bil zaradi vas žalosten,  ampak da bi bil vesel. Prepričan sem namreč,  da to,  kar razveseljuje mene,  razveseljuje tudi vse vas.</TD>
</TR>
<TR>
<TD >Pisal sem vam v hudi stiski in z veliko bolečino v srcu ter ob tem prelil mnogo solz. Vendar vam nisem pisal zato,  da bi vas spravil v žalost,  ampak zato,  da bi vam pokazal,  kako zelo vas imam rad.</TD>
</TR>
<TR>
<TD >Če pa je že kdo koga spravil v žalost,  ni spravil v žalost mene,  ampak nekoliko – da ne pretiravam – vse vas.</TD>
</TR>
<TR>
<TD >Takemu človeku zadostuje kazen,  ki mu jo je namenila večina od vas.</TD>
</TR>
<TR>
<TD >Zdaj pa bi mu morali iz vsega srca odpustiti in ga potolažiti,  da ga prevelika žalost ne bi povsem strla.</TD>
</TR>
<TR>
<TD >Zato vas spodbujam,  da mu zagotovite,  da ga imate radi.</TD>
</TR>
<TR>
<TD >Pisal sem vam tudi zato,  da bi ugotovil,  ali ste poslušni v vsem.</TD>
</TR>
<TR>
<TD >Če vi komu kaj odpustite,  mu odpustim tudi jaz. Kar pa sem odpustil jaz (če sem kaj odpustil),  mi je Kristus priča,  da sem odpustil vam v dobro.</TD>
</TR>
<TR>
<TD >Zato odpuščajmo drug drugemu,  da nas ne bi Satan ujel v svojo zanko,  saj nam njegove taktike niso neznane.</TD>
</TR>
<TR>
<TD >Ko sem prišel v Troado,  da bi oznanil dobro novico o Kristusu,  se mi je v delu za Gospoda ponudila lepa priložnost.</TD>
</TR>
<TR>
<TD >Ker pa tam nisem našel svojega brata Tita,  sem bil tako vznemirjen,  da sem se od tamkajšnjih bratov poslovil in odpotoval v Makedonijo.</TD>
</TR>
<TR>
<TD >Hvala naj gre Bogu,  ki nas vedno vodi v zmagoslavnem sprevodu skupaj s Kristusom in ki po nas povsod širi prijeten vonj spoznanja o sebi!</TD>
</TR>
<TR>
<TD >Za Boga smo namreč mi,  ki oznanjamo Kristusa,  prijeten vonj. Ta vonj prihaja do tistih,  ki so na poti v rešitev,  in do tistih,  ki so na poti v uničenje.</TD>
</TR>
<TR>
<TD >Za slednje je ta vonj vonj po smrti in vodi v smrt,  za prve pa je ta vonj prijeten vonj po življenju in vodi v življenje. In kdo je ustrezno usposobljen za takšno delo?</TD>
</TR>
<TR>
<TD >Mi,  saj z Božjo besedo ne trgujemo,  kot to počnejo mnogi drugi,  ampak kot Kristusovi učenci oznanjujemo iz iskrenih motivov. Poslani smo od Boga in to delamo pred njegovimi očmi.</TD>
</TR>
<TR>
<TD >2. Korinčanom 3. Poglavje</TD>
</TR>
<TR>
<TD >Ali se vam moramo spet predstaviti? Ali kakor nekateri potrebujemo priporočilna pisma za vas ali od vas?</TD>
</TR>
<TR>
<TD >Vi sami ste naše pismo,  ki je napisano v naših srcih ter ga poznajo in berejo vsi ljudje.</TD>
</TR>
<TR>
<TD >Očitno je namreč,  da ste Kristusovo pismo,  ki smo ga napisali mi kot Božji služabniki. Napisali ga nismo s črnilom,  ampak z duhom živega Boga,  in ne na kamnite plošče,  ampak na mesene plošče,  v srce.</TD>
</TR>
<TR>
<TD >To lahko z zaupanjem rečemo pred Bogom zaradi Kristusa.</TD>
</TR>
<TR>
<TD >Ne mislimo,  da smo sami od sebe ustrezno usposobljeni za kar koli,  ampak gre zasluga za to Bogu.</TD>
</TR>
<TR>
<TD >On nas je res ustrezno usposobil za služabnike nove zaveze,  vendar ne služimo pod vodstvom napisanega Zakonika,  ampak pod vodstvom Božjega duha. Napisani Zakonik namreč obsoja na smrt,  duh pa daje življenje.</TD>
</TR>
<TR>
<TD >Zakonik,  ki prinaša smrt in katerega črke so bile vklesane v kamne,  je prišel v takšni slavi,  da Izraelci Mojzesu niso mogli gledati v obraz,  saj mu je obraz sijal od slave,  slave,  ki naj bi minila.</TD>
</TR>
<TR>
<TD >Ali ne bi potem moral biti duh podeljen še s toliko večjo slavo?</TD>
</TR>
<TR>
<TD >Če je bil namreč s slavo obdan Zakonik,  ki je ljudem prinašal obsodbo,  je delo,  ki ljudem pomaga do pravičnosti,  obdano še s toliko večjo slavo.</TD>
</TR>
<TR>
<TD >Ker obstaja ta večja slava,  je celo to,  kar je bilo nekoč oslavljeno,  izgubilo svojo slavo.</TD>
</TR>
<TR>
<TD >Če je namreč to,  kar naj bi bilo odpravljeno,  prišlo s slavo,  koliko večja bo šele slava tega,  kar bo ostalo.</TD>
</TR>
<TR>
<TD >Ker imamo torej takšno upanje,  govorimo zelo odkrito</TD>
</TR>
<TR>
<TD >in ne ravnamo kakor Mojzes,  ki si je obraz zakril s tančico,  zato da Izraelci ne bi videli,  kaj se bo zgodilo s tem,  kar naj bi bilo odpravljeno.</TD>
</TR>
<TR>
<TD >Toda Izraelcem je um otopel. Ta ista tančica je namreč še danes ob branju stare zaveze neodgrnjena,  saj se lahko odgrne samo z vero v Kristusa.</TD>
</TR>
<TR>
<TD >Na njihovih srcih še danes ob branju Mojzesovih spisov leži tančica.</TD>
</TR>
<TR>
<TD >Toda ko se kdo spreobrne k Jehovu,  se ta tančica odgrne.</TD>
</TR>
<TR>
<TD >Jehova je duh,  in kjer je Jehovov duh,  tam je svoboda.</TD>
</TR>
<TR>
<TD >Vsi mi se,  medtem ko nezakritih obrazov kakor ogledala odsevamo Jehovovo slavo,  preobražamo v njegovo podobo in tako odsevamo vse večjo slavo. Postajamo točno takšni,  v kakršne nas preobraža Jehova,  ki je duh.</TD>
</TR>
<TR>
<TD >2. Korinčanom 4. Poglavje</TD>
</TR>
<TR>
<TD >Zaradi tega ne obupavamo. To službo imamo namreč zato,  ker nam je Bog izkazal usmiljenje.</TD>
</TR>
<TR>
<TD >Odrekamo se sramotnim,  zahrbtnim stvarem. Ne ravnamo zvijačno niti ne pačimo Božje besede,  ampak razodevamo resnico in smo tako v Božjih očeh dober zgled vsem ljudem.</TD>
</TR>
<TR>
<TD >Toda če je dobra novica,  ki jo oznanjamo,  zakrita,  je zakrita tem,  ki so na poti v uničenje, </TD>
</TR>
<TR>
<TD >in sicer neverujočim,  ki jim je bog te stvarnosti zaslepil um,  da do njih ne bi prodrla svetloba veličastne dobre novice o Kristusu,  ki je podoba Boga.</TD>
</TR>
<TR>
<TD >Ne oznanjamo namreč sebe,  ampak to,  da je Jezus Kristus Gospod,  in to,  da smo zaradi Jezusa postali vaši sužnji.</TD>
</TR>
<TR>
<TD >Sam Bog je namreč rekel »Naj iz teme posije svetloba« in je po Kristusu razsvetlil naša srca z veličastnim spoznanjem o sebi.</TD>
</TR>
<TR>
<TD >Ta zaklad imamo v lončenih posodah,  da bi bilo očitno,  da naša moč,  ki presega običajno,  izvira od Boga,  in ne od nas.</TD>
</TR>
<TR>
<TD >Z vseh strani pritiskajo na nas,  pa nismo stisnjeni v kot. Zbegani smo,  pa nismo povsem brez izhoda.</TD>
</TR>
<TR>
<TD >Preganjajo nas,  pa nismo zapuščeni. Zbijajo nas na tla,  pa nismo uničeni.</TD>
</TR>
<TR>
<TD >Vedno smo v smrtni nevarnosti,  v kakršni je bil Jezus,  da bi se videlo,  da živimo takšno življenje,  kakršno je živel Jezus.</TD>
</TR>
<TR>
<TD >Mi,  ki živimo,  se namreč zaradi Jezusa vedno soočamo s smrtjo,  da bi se videlo,  da živimo takšno življenje,  kakršno je živel Jezus.</TD>
</TR>
<TR>
<TD >Tako se mi soočamo s smrtjo,  vam pa to prinaša življenje.</TD>
</TR>
<TR>
<TD >V Svetih spisih piše: »Veroval sem,  zato sem govoril.« Tudi mi imamo takšno vero,  zato govorimo.</TD>
</TR>
<TR>
<TD >Vemo namreč,  da bo tisti,  ki je obudil Jezusa,  obudil tudi nas. Obudil nas bo tako,  kot je obudil Jezusa,  in nas z vami vred privedel pred njega.</TD>
</TR>
<TR>
<TD >Vse to se je zgodilo zaradi vas,  da bi bila še več ljudem izkazana Božja nezaslužena dobrota. Tako bi se še več ljudi zahvaljevalo Bogu in mu prinašalo slavo.</TD>
</TR>
<TR>
<TD >Zato ne obupavamo. Naše telo sicer propada,  vendar se naš notranji človek iz dneva v dan obnavlja.</TD>
</TR>
<TR>
<TD >Trpljenje,  ki ga prenašamo,  je namreč kratkotrajno in lahko,  prinaša pa nam slavo,  ki vedno bolj raste in je večna.</TD>
</TR>
<TR>
<TD >Zato imamo oči uprte v tisto,  kar se ne vidi,  ne pa v tisto,  kar se vidi. To,  kar se vidi,  je namreč začasno,  to,  kar se ne vidi,  pa je večno.</TD>
</TR>
<TR>
<TD >2. Korinčanom 5. Poglavje</TD>
</TR>
<TR>
<TD >Vemo,  da bo naša zemeljska hiša,  ta šotor,  porušena in da nam bo Bog v nebesih dal zgradbo,  hišo,  ki ne bo narejena z rokami in bo večna.</TD>
</TR>
<TR>
<TD >V tej zemeljski hiši zares vzdihujemo in si goreče želimo obleči svoje nebeško bivališče, </TD>
</TR>
<TR>
<TD >tako da nas takrat,  ko bo prišel čas,  da si ga oblečemo,  ne bodo našli golih.</TD>
</TR>
<TR>
<TD >Pravzaprav mi,  ki smo v tem šotoru,  vzdihujemo,  ker nas obtežujejo skrbi,  vendar naša želja ni,  da bi ta šotor slekli. Naša želja je,  da bi oblekli nebeško bivališče,  da bi bilo umrljivo telo nadomeščeno z večnim življenjem.</TD>
</TR>
<TR>
<TD >In za to življenje nas je pripravil Bog,  ki nam je dal svojega duha. S tem nam je zagotovil,  da nam bo dal nagrado,  ki bo še prišla.</TD>
</TR>
<TR>
<TD >Zato smo vedno polni poguma. Vemo,  da dokler bivamo v tem telesu,  nismo pri Gospodu.</TD>
</TR>
<TR>
<TD >Živimo namreč po veri,  ne pa po tem,  kar vidimo.</TD>
</TR>
<TR>
<TD >Da,  polni smo poguma in bi rajši videli,  da ne bi bili v tem telesu,  ampak da bi bili pri Gospodu.</TD>
</TR>
<TR>
<TD >Zato si ne glede na to,  ali smo pri njem ali nismo pri njem,  prizadevamo,  da bi mu ugajali.</TD>
</TR>
<TR>
<TD >Vsi moramo namreč stopiti pred Kristusov sodni stol,  da bo vsak dobil to,  kar si zasluži,  pač ustrezno temu,  kako je ravnal,  ko je bil v človeškem telesu – ali dobro ali slabo.</TD>
</TR>
<TR>
<TD >Ker torej vemo,  kaj pomeni globoko spoštovati Gospoda,  prepričujemo ljudi,  naj verjamejo temu,  kar učimo. Bog nas dobro pozna in upam,  da nas dobro poznate tudi vi.</TD>
</TR>
<TR>
<TD >Vsega tega ne govorimo zato,  da bi spet priporočali sami sebe,  ampak da bi vam dali razlog,  da se hvalite z nami. Tako boste imeli kaj povedati tistim,  ki se hvalijo z zunanjostjo,  namesto da bi se hvalili s tem,  kar je v srcu.</TD>
</TR>
<TR>
<TD >Če smo izgubili pamet,  smo jo izgubili zaradi Boga,  če pa smo pri zdravi pameti,  smo to zaradi vas.</TD>
</TR>
<TR>
<TD >Žene nas namreč Kristusova ljubezen,  saj smo spoznali,  da je en človek umrl za vse,  ker so vsi umrli.</TD>
</TR>
<TR>
<TD >On je umrl za vse,  da tisti,  ki živijo,  ne bi več živeli zase,  ampak za tistega,  ki je zanje umrl in je bil obujen.</TD>
</TR>
<TR>
<TD >Zato od zdaj naprej nikogar več ne presojamo po človeških merilih. Tudi če smo na Kristusa kdaj gledali po človeško,  zdaj zagotovo nanj ne gledamo več tako.</TD>
</TR>
<TR>
<TD >Če je torej kdo povezan s Kristusom,  je novo stvarjenje. Staro je izginilo in nastalo je novo.</TD>
</TR>
<TR>
<TD >Vse to pa je od Boga,  ki nam je po Kristusu omogočil,  da smo z njim v mirnem odnosu. Dal nam je tudi nalogo,  da drugim pomagamo priti v miren odnos z njim.</TD>
</TR>
<TR>
<TD >Bog je namreč po Kristusu ljudem omogočil,  da pridejo v miren odnos z njim,  in jim njihovih prestopkov nič več ne šteje za slabo,  nam pa je zaupal nalogo,  da sporočilo o tem razglašamo drugim.</TD>
</TR>
<TR>
<TD >Veleposlaniki smo torej,  ki zastopamo Kristusa – Bog tako rekoč po nas poziva ljudi. Kot Kristusovi zastopniki prosimo: »Pridite v miren odnos z Bogom.«</TD>
</TR>
<TR>
<TD >Bog je tega,  ki ni poznal greha,  daroval kot žrtev za naše grehe,  da bi lahko po njem v Božjih očeh postali pravični.</TD>
</TR>
<TR>
<TD >2. Korinčanom 6. Poglavje</TD>
</TR>
<TR>
<TD >Kot Božji sodelavci vas ponovno prosimo,  da ne pozabite,  s kakšnim namenom vam je izkazana Božja nezaslužena dobrota.</TD>
</TR>
<TR>
<TD >Bog namreč pravi: »Takrat,  ko je prišel čas,  da bi ti izkazal naklonjenost,  sem te uslišal in ob dnevu rešitve sem ti pomagal.« Še posebej zdaj je čas,  da nam Bog izkaže naklonjenost. Zdaj je dan rešitve.</TD>
</TR>
<TR>
<TD >Nikomur v ničemer ne dajemo povoda za spotiko,  da se naši službi Bogu ne bi moglo nič očitati.</TD>
</TR>
<TR>
<TD >Nasprotno,  v vsem se priporočamo za Božje služabnike: z zdržljivostjo v marsičem,  in sicer z zdržljivostjo v stiskah,  pomanjkanju,  težavah, </TD>
</TR>
<TR>
<TD >pod udarci,  v ječah,  nemirih,  težkem delu,  neprespanih nočeh in lakoti.</TD>
</TR>
<TR>
<TD >Priporočamo se s čistostjo,  spoznanjem,  potrpežljivostjo,  prijaznostjo,  svetim duhom,  nehinavsko ljubeznijo, </TD>
</TR>
<TR>
<TD >z govorjenjem po resnici,  z Božjo močjo,  z orožjem pravičnosti v desnici in levici, </TD>
</TR>
<TR>
<TD >ko smo v slavi in ko smo v sramoti,  ko smo na slabem glasu in ko smo na dobrem. Drugi na nas gledajo kot na sleparje,  vendar govorimo resnico;</TD>
</TR>
<TR>
<TD >kot na neznane ljudi,  vendar smo dobro znani; kot na umirajoče,  vendar živimo; kot na kaznovane,  vendar nismo izročeni smrti;</TD>
</TR>
<TR>
<TD >kot na žalujoče,  vendar smo vedno veseli; kot na revne,  vendar smo takšni,  ki mnoge bogatimo; kot na takšne,  ki nimajo ničesar,  vendar imamo vse.</TD>
</TR>
<TR>
<TD >Korinčani,  z vami smo odkrito govorili in vam na široko odprli svoje srce.</TD>
</TR>
<TR>
<TD >V našem srcu je prostor za vas,  ampak v vašem srcu ni prostora za nas.</TD>
</TR>
<TR>
<TD >Zato vam kot svojim otrokom govorim: tudi vi nam na široko odprite svoje srce.</TD>
</TR>
<TR>
<TD >Ne vprezite se v jarem z neverniki,  ker bi to bila neenaka zveza. Kaj imata namreč skupnega pravičnost in nezakonitost? Kakšno zvezo ima svetloba s temo?</TD>
</TR>
<TR>
<TD >Ali se lahko Kristus in Belijal v čem strinjata? Kaj imata skupnega vernik in nevernik?</TD>
</TR>
<TR>
<TD >In kaj ima Božji tempelj skupnega z maliki? Mi smo namreč tempelj živega Boga,  tako kot je Bog rekel: »Prebival bom med njimi; z njimi bom in bom njihov Bog,  oni pa bodo moje ljudstvo.«</TD>
</TR>
<TR>
<TD >»‚Zato odidite stran od njih in se ločite,  pravi Jehova,  ‚in nečistega se več ne dotikajte«; »‚in jaz vas bom sprejel.«</TD>
</TR>
<TR>
<TD >»‚Jaz bom vaš oče,  vi pa boste moji sinovi in hčere,  pravi Jehova,  Vsemogočni.«</TD>
</TR>
<TR>
<TD >2. Korinčanom 7. Poglavje</TD>
</TR>
<TR>
<TD >Ljubljeni bratje,  ker nam je torej Bog dal te obljube,  se očistimo vsega,  zaradi česar sta naše telo in um nečista,  in si iz globokega spoštovanja do njega prizadevajmo biti vedno bolj sveti.</TD>
</TR>
<TR>
<TD >Naredite nam prostor v svojem srcu. Nikomur nismo storili krivice,  nikogar nismo pokvarili,  nikogar nismo izkoristili.</TD>
</TR>
<TR>
<TD >Tega vam ne govorim zato,  da bi vas obsojal,  saj sem vam že prej povedal,  da ste v našem srcu,  pa naj se zgodi kar koli.</TD>
</TR>
<TR>
<TD >Z vami lahko govorim čisto odkrito. Zelo sem ponosen na vas. Nadvse sem potolažen in kljub vsemu trpljenju,  ki ga doživljamo,  prekipevam od veselja.</TD>
</TR>
<TR>
<TD >Po prihodu v Makedonijo sicer nismo občutili nobenega olajšanja,  ampak smo še naprej na vse načine trpeli – zunaj smo se bojevali z močnim nasprotovanjem,  znotraj sebe pa s strahom.</TD>
</TR>
<TR>
<TD >Toda Bog,  ki tolaži potrte,  nas je potolažil s Titovim obiskom.</TD>
</TR>
<TR>
<TD >Potolaženi pa nismo bili samo z njegovim obiskom,  ampak tudi s tem,  ko smo videli,  kako je bil spodbujen zaradi vas. Povedal nam je,  da si me zelo želite videti,  da čutite globoko žalost in da vas iskreno skrbi zame. Vse to me je še bolj razveselilo.</TD>
</TR>
<TR>
<TD >Čeprav sem vas torej s svojim pismom spravil v žalost,  mi ni žal. Sprva mi je sicer bilo žal (videl sem namreč,  da ste bili zaradi tega pisma žalostni,  čeprav le kratek čas), </TD>
</TR>
<TR>
<TD >zdaj pa sem vesel,  vendar ne zato,  ker ste bili žalostni,  ampak ker vas je ta žalost navedla,  da ste se pokesali. Žalost,  ki ste jo občutili,  je bila namreč v skladu z Božjo voljo. Tako zaradi nas niste utrpeli nobene škode.</TD>
</TR>
<TR>
<TD >Žalost,  ki je v skladu z Božjo voljo,  namreč pripomore h kesanju in vodi v rešitev – in to ni nekaj,  kar bi bilo treba obžalovati – žalost,  ki je značilna za ta svet,  pa vodi v smrt.</TD>
</TR>
<TR>
<TD >Poglejte,  kaj vse je prineslo to,  da ste bili žalostni v skladu z Božjo voljo. Spodbudilo vas je,  da ste si spet pridobili dobro ime,  da ste bili ogorčeni zaradi greha,  da ste občutili globoko spoštovanje do Boga ter veliko željo in gorečnost,  da se popravijo napačna dejanja. V tej zadevi ste se v vseh pogledih izkazali čiste.</TD>
</TR>
<TR>
<TD >Ko sem vam pisal,  tega nisem naredil zaradi tistega,  ki je zagrešil greh,  niti zaradi tistega,  ki ga je greh prizadel,  ampak zato,  da bi se pred Bogom pokazala vaša goreča želja,  da bi nas poslušali.</TD>
</TR>
<TR>
<TD >Ravno zato smo tudi bili potolaženi.<br>Poleg tega nas je zelo razveselilo to,  da je bil vesel Tit,  saj ste ga vsi vi zelo poživili.</TD>
</TR>
<TR>
<TD >Govoril sem mu,  kako ponosen sem na vas,  in se nisem prav nič osramotil. Naše hvaljenje z vami pred Titom se je izkazalo za resnično,  tako kot je resnično vse,  kar smo vam do zdaj govorili.</TD>
</TR>
<TR>
<TD >Tit sedaj čuti do vas še večjo ljubezen,  ko se spominja poslušnosti vseh vas in tega,  da ste ga sprejeli z globokim spoštovanjem.</TD>
</TR>
<TR>
<TD >Vesel sem,  da vam lahko v vseh pogledih zaupam.</TD>
</TR>
<TR>
<TD >2. Korinčanom 8. Poglavje</TD>
</TR>
<TR>
<TD >Bratje,  radi bi vam povedali,  kaj so makedonske občine naredile zaradi nezaslužene dobrote,  ki jim jo je izkazal Bog.</TD>
</TR>
<TR>
<TD >Bratje v teh občinah so celo takrat,  ko so zaradi velike preizkušnje prenašali trpljenje,  prekipevali od veselja in so kljub hudi revščini postali še bolj radodarni.</TD>
</TR>
<TR>
<TD >Zagotavljam vam,  da so dali vse,  kar so lahko,  celo več,  kot so lahko.</TD>
</TR>
<TR>
<TD >Sami od sebe so nas goreče prosili za to čast,  da bi smeli velikodušno prispevati in sodelovati pri pomoči svetim.</TD>
</TR>
<TR>
<TD >Naredili so več,  kot smo pričakovali,  saj so v skladu z Božjo voljo iz vsega srca služili Gospodu in pomagali tudi nam.</TD>
</TR>
<TR>
<TD >Zato smo spodbudili Tita,  naj zbiranje velikodušnih prispevkov,  ki ga je uvedel med vami,  tudi izpelje do konca.</TD>
</TR>
<TR>
<TD >V vsem ste izjemni – v veri,  govorjenju,  spoznanju,  zagnanosti in v izkazovanju ljubezni,  kakršno mi izkazujemo vam. Bodite izjemni tudi v tem velikodušnem prispevanju.</TD>
</TR>
<TR>
<TD >Tega vam ne govorim zato,  ker bi vam želel to zapovedati,  ampak ker vas želim opozoriti na gorečnost drugih in preizkusiti pristnost vaše ljubezni.</TD>
</TR>
<TR>
<TD >Saj poznate nezasluženo dobroto našega Gospoda Jezusa Kristusa. Čeprav je bil bogat,  je zaradi vas postal reven,  da bi vi zaradi tega obogateli.</TD>
</TR>
<TR>
<TD >Glede tega,  da se zbiranje prispevkov izpelje do konca,  pa menim naslednje: To je vam v dobro,  saj ste se zbiranja prispevkov lotili že pred letom dni,  in to na lastno željo.</TD>
</TR>
<TR>
<TD >Zato zdaj končajte to,  česar ste se lotili. Ko boste v skladu s svojimi zmožnostmi prispevali,  se bo pokazala vaša pripravljenost za dajanje.</TD>
</TR>
<TR>
<TD >Če človek daje iz srca,  je to še posebej sprejemljivo Bogu,  saj Bog pričakuje,  da človek da to,  kar ima,  ne pa tega,  česar nima.</TD>
</TR>
<TR>
<TD >Moj namen ni,  da bi drugim olajšal življenje,  vas pa preobremenil.</TD>
</TR>
<TR>
<TD >Moj namen je,  da bi vaš sedanji presežek pokril njihovo pomanjkanje,  zato da bi v prihodnosti tudi njihov presežek pokril vaše pomanjkanje in bi tako prišlo do izenačitve.</TD>
</TR>
<TR>
<TD >Tako kot piše v Svetih spisih: »Kdor je imel veliko,  ni imel preveč,  in kdor je imel malo,  ni imel premalo.«</TD>
</TR>
<TR>
<TD >Bogu se zahvaljujemo,  da Tit čuti do vas enako iskreno skrb,  kot jo mi.</TD>
</TR>
<TR>
<TD >Ker se je odzval na našo spodbudo in ker si zelo želi pomagati,  se je sam odločil,  da pride k vam.</TD>
</TR>
<TR>
<TD >Skupaj z njim vam pošiljamo tudi brata,  ki ga po vseh občinah hvalijo zaradi tega,  kar dela za dobro novico.</TD>
</TR>
<TR>
<TD >Pa ne samo to. Občine so ga tudi izbrale,  da bo potoval skupaj z nami in nam pomagal odnesti ta velikodušni prispevek,  kar bo v slavo Gospodu in dokaz tega,  da smo pripravljeni pomagati.</TD>
</TR>
<TR>
<TD >Tako nam ne bo mogel nihče ničesar očitati glede tega velikodušnega prispevka,  ki nam je bil zaupan.</TD>
</TR>
<TR>
<TD >Mi namreč »skrbimo,  da vedno ravnamo pošteno,  ne le v očeh Jehova,  ampak tudi v očeh ljudi«.</TD>
</TR>
<TR>
<TD >Skupaj z njima vam pošiljamo še enega našega brata,  ki smo ga večkrat v marsičem preizkusili in ugotovili,  da je prizadeven. Zdaj pa je še veliko bolj prizadeven,  saj vam povsem zaupa.</TD>
</TR>
<TR>
<TD >Če ima kdo glede Tita še kakšne dvome,  mu jih ni treba imeti. Tit je moj prijatelj in sodelavec,  ki služi vam v dobro. In če ima kdo kakšne dvome glede bratov,  ki sta z njim,  mu jih ni treba imeti. Ta naša brata sta predstavnika občin in sta v slavo Kristusu.</TD>
</TR>
<TR>
<TD >Zato jim pokažite,  da jih imate radi,  in dokažite občinam,  da smo se upravičeno hvalili z vami.</TD>
</TR>
<TR>
<TD >2. Korinčanom 9. Poglavje</TD>
</TR>
<TR>
<TD >Pravzaprav ni treba,  da vam pišem glede tega,  da morate pomagati svetim, </TD>
</TR>
<TR>
<TD >ker vem,  da ste pripravljeni pomagati. Glede tega vas hvalim pred brati v Makedoniji,  saj jim pravim,  da ste vi v Ahaji zdaj že eno leto pripravljeni pomagati. S svojo gorečnostjo ste spodbudili večino od njih.</TD>
</TR>
<TR>
<TD >Vseeno pa k vam pošiljam brate,  da se naše hvaljenje z vami glede tega ne bi izkazalo prazno,  ampak da bi bili zares pripravljeni,  tako kot sem jim rekel,  da boste.</TD>
</TR>
<TR>
<TD >Če bi namreč bratje iz Makedonije prišli z menoj in vas našli nepripravljene,  bi bili mi osramočeni,  ker smo zaupali v vas. Osramočeni pa bi bili tudi vi.</TD>
</TR>
<TR>
<TD >Zato se mi je zdelo potrebno prositi brate,  naj gredo k vam že pred menoj in zberejo to,  kar ste obljubili,  da boste velikodušno darovali. Tako bo ob našem prihodu darilo pripravljeno in bo očitno,  da ste ga dali iz svoje velikodušnosti,  ne pa ker bi vas mi k temu prisilili.</TD>
</TR>
<TR>
<TD >Glede tega pa še tole: kdor malo seje,  bo tudi malo žel,  in kdor seje bogato,  bo tudi bogato žel.</TD>
</TR>
<TR>
<TD >Naj vsak naredi tako,  kot se je odločil sam pri sebi,  ne s težkim srcem ali pod prisilo,  saj ima Bog rad veselega darovalca.</TD>
</TR>
<TR>
<TD >Poleg tega vam je Bog zmožen izkazati veliko nezasluženo dobroto,  tako da vam nikoli ne bo manjkalo potrebnih stvari in da boste imeli vsega dovolj za opravljanje dobrih del.</TD>
</TR>
<TR>
<TD >(Tako je,  kot piše v Svetih spisih: »Velikodušno deli,  daje revnim,  njegova pravičnost bo večna.«</TD>
</TR>
<TR>
<TD >Bog,  ki obilno oskrbuje sejalca s semenom in ljudi hrani s kruhom,  bo tudi vam priskrbel in namnožil seme za sejanje in pomnožil sadove vaših pravičnih del.)</TD>
</TR>
<TR>
<TD >V vsem ste vedno bogatejši,  da lahko na razne načine velikodušno dajete,  in zaradi tega vašega daru,  ki ga bomo mi dali drugim,  se bodo ljudje zahvaljevali Bogu.</TD>
</TR>
<TR>
<TD >Namen te vaše pomoči ni le to,  da bi obilno zadovoljila potrebe svetih,  ampak tudi to,  da bi mnoge ljudi navedla,  da bi se zahvaljevali Bogu.</TD>
</TR>
<TR>
<TD >Slavili bodo Boga,  ker vaša pomoč dokazuje,  da ste podrejeni dobri novici o Kristusu,  ki jo oznanjate,  in ker velikodušno prispevate svetim in vsem drugim.</TD>
</TR>
<TR>
<TD >Goreče bodo molili za vas in s tem pokazali,  da vas imajo radi zaradi nezaslužene dobrote,  ki vam jo Bog obilno izkazuje.</TD>
</TR>
<TR>
<TD >Bogu naj gre hvala za njegov brezplačni dar,  ki ga ni mogoče opisati z besedami.</TD>
</TR>
<TR>
<TD >2. Korinčanom 10. Poglavje</TD>
</TR>
<TR>
<TD >Jaz,  Pavel,  vas zdaj rotim na podlagi Kristusove blagosti in prijaznosti,  jaz,  ki sem po besedah nekaterih od vas videti šibek,  kadar sem med vami,  toda strog,  kadar vam pišem.</TD>
</TR>
<TR>
<TD >Prosim vas,  da mi takrat,  ko bom prišel k vam,  ne bo treba biti strog in odločno ukrepati,  kot to nameravam proti nekaterim,  ki za nas pravijo,  da nas vodijo človeški pogledi.</TD>
</TR>
<TR>
<TD >Čeprav živimo tako kot drugi ljudje,  se ne vojskujemo,  kot se vojskujejo ljudje.</TD>
</TR>
<TR>
<TD >Ne vojskujemo se namreč s človeškim orožjem,  ampak s takšnim,  ki ima od Boga moč,  da poruši to,  kar je močno utrjeno.</TD>
</TR>
<TR>
<TD >Mi rušimo napačna razmišljanja in vsako prevzetno zamisel,  ki se upira spoznanju o Bogu,  ter zasužnjimo vsako misel,  da postane poslušna Kristusu.</TD>
</TR>
<TR>
<TD >Pripravljeni smo,  da bomo takoj,  ko boste dokazali,  da ste povsem poslušni,  kaznovali vsakega,  ki bi bil še naprej kakor koli neposlušen.</TD>
</TR>
<TR>
<TD >Vi sodite stvari po njihovi zunanjosti. Če je kdo prepričan,  da je Kristusov učenec,  naj znova razmisli o dejstvu,  da smo tudi mi Kristusovi učenci,  tako kot je Kristusov učenec on.</TD>
</TR>
<TR>
<TD >Gospod nas je namreč pooblastil,  naj vas spodbujamo,  ne pa vam jemljemo voljo. Tudi če bi se že kar malo preveč hvalil s tem pooblastilom,  se ne bi osramotil.</TD>
</TR>
<TR>
<TD >Toda s tem nočem dati vtisa,  da sem vas hotel s pismi ustrahovati.</TD>
</TR>
<TR>
<TD >Pravijo namreč: »Njegova pisma so tehtna in krepka,  toda ko je med nami,  je videti šibek in to,  kar govori,  je zanič.«</TD>
</TR>
<TR>
<TD >Naj takšen razmisli o naslednjem: to,  kar smo napisali v pismih,  ko smo bili odsotni,  bomo tudi naredili,  ko bomo prišli.</TD>
</TR>
<TR>
<TD >Ne drznemo si namreč sebe uvrščati med nekatere,  ki priporočajo sami sebe,  niti se z njimi primerjati. Takšni so nerazumni,  saj sebe ocenjujejo po svojih merilih in se primerjajo sami s seboj.</TD>
</TR>
<TR>
<TD >Vendar se mi ne bomo hvalili s tistim,  kar je zunaj nam določenih mej,  ampak s tem,  kar je znotraj mej področja,  ki nam ga je odmeril Bog in h kateremu spadate tudi vi.</TD>
</TR>
<TR>
<TD >Mi res ne gremo preko svojih mej,  ko pridemo k vam,  saj smo prvi prišli do vas ter vam oznanili dobro novico o Kristusu.</TD>
</TR>
<TR>
<TD >Ne,  mi se ne hvalimo s tem,  kar je zunaj določenih nam mej,  namreč z marljivostjo nekoga drugega. Upamo pa,  da bo z rastjo vaše vere to,  kar smo naredili znotraj našega področja,  obrodilo še več sadov. Potem bomo imeli še več dela</TD>
</TR>
<TR>
<TD >in bomo lahko dobro novico oznanjevali tudi deželam naprej od vas. Tako se ne bomo hvalili s tem,  kar so drugi naredili na svojem področju.</TD>
</TR>
<TR>
<TD >»Kdor se hvali,  naj se hvali z Jehovom.«</TD>
</TR>
<TR>
<TD >Jehova namreč ne priznava tistega,  ki priporoča sam sebe,  ampak tistega,  ki ga priporoča on sam.</TD>
</TR>
<TR>
<TD >2. Korinčanom 11. Poglavje</TD>
</TR>
<TR>
<TD >Čeprav se vam zdim nerazumen,  želim,  da bi me prenašali. Pravzaprav me že prenašate!</TD>
</TR>
<TR>
<TD >Zelo me skrbi za vas,  tako kot skrbi Boga,  saj sem vas jaz sam obljubil dati v zakon enemu možu,  Kristusu,  in želim vas izročiti kot čisto devico.</TD>
</TR>
<TR>
<TD >Vendar se bojim,  da se ne bi vaše misli nekako pokvarile – kot se je to zgodilo Evi,  ki jo je kača z zvijačo zapeljala – in da ne bi izgubili iskrenosti in čistosti,  ki ju dolgujete Kristusu.</TD>
</TR>
<TR>
<TD >Z vami je namreč tako: če pride kdo in vam oznanja Jezusa,  ki je drugačen od tega,  ki smo vam ga oznanili mi,  ali če na vas vpliva z duhom,  ki je drugačen od tistega,  ki ste ga dobili,  ali če vam oznanja dobro novico,  ki je drugačna od tiste,  ki ste jo sprejeli,  takšnega človeka z lahkoto prenašate.</TD>
</TR>
<TR>
<TD >Menim,  da se niti v eni stvari nisem izkazal za manj vrednega od vaših nadapostolov.</TD>
</TR>
<TR>
<TD >Morda res nisem spreten govornik,  zagotovo pa imam spoznanje; to smo vam dokazali na razne načine.</TD>
</TR>
<TR>
<TD >Ali sem se morda pregrešil,  ker sem vam z veseljem brezplačno oznanil Božjo dobro novico in se ponižal,  da bi bili lahko vi povišani?</TD>
</TR>
<TR>
<TD >Druge občine sem tako rekoč oropal,  ko sem od njih sprejel materialno pomoč,  da bi pomagal vam.</TD>
</TR>
<TR>
<TD >Vendar ko sem bil pri vas in sem se znašel v pomanjkanju,  nisem bil prav nikomur v breme,  saj so me bratje,  ki so prišli iz Makedonije,  obilno oskrbeli z vsem,  kar sem potreboval. Res,  do zdaj sem in bom še naprej pazil,  da vam ne bom v ničemer v breme.</TD>
</TR>
<TR>
<TD >Vse dokler bom Kristusov sledilec,  se v Ahaji s tem ne bom nehal hvaliti.</TD>
</TR>
<TR>
<TD >Zakaj vam nisem bil v ničemer v breme? Ker vas ne bi imel rad? Bog ve,  da vas imam rad.</TD>
</TR>
<TR>
<TD >To,  kar delam,  bom delal še naprej,  zato da tisti,  ki se hvalijo s stvarmi,  ki so jih naredili,  ne bi mogli z ničimer dokazati,  da so nam enaki.</TD>
</TR>
<TR>
<TD >Takšni so namreč lažni apostoli,  ki varajo druge in se pretvarjajo,  da so Kristusovi apostoli.</TD>
</TR>
<TR>
<TD >To ni nič čudnega,  saj se sam Satan pretvarja,  da je angel luči.</TD>
</TR>
<TR>
<TD >Nič posebnega torej ni,  če se tudi njegovi služabniki pretvarjajo,  da delajo to,  kar je prav. Toda na koncu bodo dobili to,  kar so si zaslužili s svojimi deli.</TD>
</TR>
<TR>
<TD >Še enkrat pravim: naj nihče ne misli,  da sem nerazumen. Pa tudi če mislite tako,  me sprejmite kot nerazumnega,  da se bom tudi jaz lahko vsaj malo hvalil,  tako kot se oni.</TD>
</TR>
<TR>
<TD >Tega,  kar govorim,  ne govorim,  kakor bi govoril Gospod,  ampak kakor bi govoril nerazumen človek,  ki se samozavestno hvali.</TD>
</TR>
<TR>
<TD >Mnogi se hvalijo s stvarmi tega sveta,  zato se bom še jaz hvalil.</TD>
</TR>
<TR>
<TD >Ker ste tako »razumni«,  z veseljem prenašate nerazumne.</TD>
</TR>
<TR>
<TD >Pravzaprav prenašate vsakega,  ki vas zasužnji,  vsakega,  ki vam požira imetje,  vsakega,  ki si prisvaja,  kar je vašega,  vsakega,  ki se povišuje nad vami,  in vsakega,  ki vas udari po obrazu.</TD>
</TR>
<TR>
<TD >V sramoto nam je,  da se hvalim,  vendar to vseeno počnem,  ker vi na nas gledate kot na šibke.<br>Toda če drugih ni sram,  da se hvalijo,  potem tudi mene ni sram,  pa tudi če se komu zdim nerazumen.</TD>
</TR>
<TR>
<TD >Ali so oni Hebrejci? Jaz sem tudi. Ali so Izraelci? Jaz sem tudi. Ali so Abrahamovi potomci? Jaz sem tudi.</TD>
</TR>
<TR>
<TD >Ali so Kristusovi služabniki? Kakor kak norec odgovarjam,  da sem jaz še odličnejši kot oni: naredil sem veliko več kot oni,  v ječah sem bil pogosteje kot oni,  neštetokrat sem bil pretepen in velikokrat sem bil v smrtni nevarnosti.</TD>
</TR>
<TR>
<TD >Od Judov sem petkrat dobil po 39 udarcev, </TD>
</TR>
<TR>
<TD >trikrat sem bil prešiban,  enkrat kamenjan,  trikrat sem doživel brodolom,  eno noč in dan sem prebil na odprtem morju.</TD>
</TR>
<TR>
<TD >Pogosto sem bil na poti,  v nevarnostih na rekah,  v nevarnostih pred roparji,  v nevarnostih pred rojaki,  v nevarnostih pred ljudmi iz drugih narodov,  v nevarnostih v mestu,  v nevarnostih v pustinji,  v nevarnostih na morju in v nevarnostih med lažnimi brati.</TD>
</TR>
<TR>
<TD >Prav tako sem se zelo naprezal in trudil,  prebedel sem veliko noči,  bil sem lačen in žejen,  mnogokrat sem bil brez hrane,  bil sem premražen in nisem imel kaj obleči.</TD>
</TR>
<TR>
<TD >Poleg teh zunanjih nadlog pa name iz dneva v dan pritiska še skrb za vse občine.</TD>
</TR>
<TR>
<TD >Ko je kdo šibek,  sem tudi jaz šibek. Ko se komu omaja vera,  v meni vzplamti jeza.</TD>
</TR>
<TR>
<TD >Če se že moram hvaliti,  se bom hvalil s stvarmi,  ki odkrivajo,  da sem šibek.</TD>
</TR>
<TR>
<TD >Bog in Oče Gospoda Jezusa – tisti,  ki naj bo hvaljen na večne čase – ve,  da ne lažem.</TD>
</TR>
<TR>
<TD >V Damasku je upravitelj,  ki je vladal pod kraljem Aretom,  stražil mesto,  da bi me ujel, </TD>
</TR>
<TR>
<TD >vendar so me v košari spustili skozi okno v mestnem obzidju in tako sem mu ušel.</TD>
</TR>
<TR>
<TD >2. Korinčanom 12. Poglavje</TD>
</TR>
<TR>
<TD >Moram se hvaliti. Čeprav mi ne bo nič koristilo,  bom zdaj spregovoril o nadnaravnih videnjih in razodetjih od Gospoda.</TD>
</TR>
<TR>
<TD >Poznam Kristusovega učenca,  ki je bil pred 14 leti vzet vse do tretjih nebes – ali v telesu ali zunaj telesa,  tega ne vem,  ampak ve Bog.</TD>
</TR>
<TR>
<TD >Res poznam takšnega človeka. Bil je – ali v telesu ali ločen od telesa,  tega ne vem,  ampak ve Bog –</TD>
</TR>
<TR>
<TD >vzet v raj in je slišal besede,  ki se jih ne sme izreči in jih človeku ni dovoljeno izgovoriti.</TD>
</TR>
<TR>
<TD >S takšnim človekom se bom hvalil,  ne bom pa se hvalil s seboj,  razen s svojimi šibkostmi.</TD>
</TR>
<TR>
<TD >Tudi če bi se hotel hvaliti,  ne bi bil nerazumen,  saj bi govoril resnico. Ampak jaz se nočem hvaliti,  da mi ne bi kdo pripisoval zaslug za kaj več od tega,  kar sam vidi na meni ali sliši od mene.</TD>
</TR>
<TR>
<TD >Nočem,  da bi kdo mislil več o meni samo zato,  ker sem dobil izredna razodetja.<br>Da ne bi postal vzvišen,  mi je bil dan trn v telo,  Satanov angel,  da me stalno tepe. Ta trn mi je bil dan zato,  da se ne bi prevzel.</TD>
</TR>
<TR>
<TD >Trikrat sem prosil Gospoda,  da mi odstrani ta trn, </TD>
</TR>
<TR>
<TD >vendar mi je rekel: »Dovolj ti je nezaslužena dobrota,  ki ti jo že izkazujem,  saj se moja moč v polni meri kaže na tebi,  ko si šibek.« Zato se bom z velikim veseljem raje hvalil s svojimi šibkostmi,  da bo Kristusova moč zame še naprej kakor zavetje.</TD>
</TR>
<TR>
<TD >Vesel sem torej,  da zaradi Kristusa prenašam šibkosti,  žalitve,  pomanjkanje,  preganjanje in težave. Kadar sem namreč šibek,  takrat sem močan.</TD>
</TR>
<TR>
<TD >Postal sem nerazumen,  ker tako govorim. In vi ste me v to prisilili,  ker bi morali o meni govoriti dobro,  ampak niste. V ničemer se namreč nisem izkazal za manj vrednega od vaših nadapostolov,  pa čeprav za vas nisem nič.</TD>
</TR>
<TR>
<TD >Z veliko zdržljivostjo,  znamenji,  čudeži in mogočnimi deli sem vam dokazal,  da sem apostol.</TD>
</TR>
<TR>
<TD >V čem ste torej bili na slabšem od drugih občin? Samo v tem,  da vam nisem bil v breme. Ali je s tem kaj narobe? Če je,  mi,  prosim,  odpustite to krivico!</TD>
</TR>
<TR>
<TD >Zdaj sem že tretjič pripravljen priti k vam in tudi tokrat vam ne bom v breme. Ne gre mi za to,  da bi dobil vaše imetje,  ampak da bi vas videl. Konec koncev otrokom ni treba varčevati za starše,  ampak staršem za otroke.</TD>
</TR>
<TR>
<TD >Sam bom z velikim veseljem porabil vse in se do konca izčrpal za vas. Če vas imam jaz tako zelo rad,  ali si potem ne zaslužim,  da me imate tudi vi enako radi?</TD>
</TR>
<TR>
<TD >Kakor koli že,  jaz vam nisem bil v breme. Vi pa vseeno pravite,  da sem bil »zvit« in da sem vas »z zvijačo« ujel.</TD>
</TR>
<TR>
<TD >Ali sem vas morda izkoristil po katerem od tistih,  ki sem jih poslal k vam? Vi veste,  da nisem.</TD>
</TR>
<TR>
<TD >Prosil sem Tita,  da naj pride k vam,  in z njim poslal še enega brata. Ali vas je morda Tit izkoristil? Ali ni res,  da sva pokazala isto stališče? In ali ni res,  da sva enako ravnala?</TD>
</TR>
<TR>
<TD >Ali ste ves ta čas mislili,  da se zagovarjamo pred vami? Kot Kristusovi sledilci pravzaprav govorimo resnico pred Bogom. Toda,  ljubljeni bratje,  vse,  kar delamo,  delamo zato,  da bi vas okrepili.</TD>
</TR>
<TR>
<TD >Bojim se namreč,  da vas ob svojem prihodu morda ne bi našel takšnih,  kakršne bi si želel,  in da se jaz pred vami ne bi izkazal takšnega,  kakršnega bi si vi želeli. Bojim se,  da bi med vami morda videl,  da se zapletate v spore,  ste ljubosumni,  da med vami prihaja do izbruhov jeze,  da so med vami nesoglasja,  da obrekujete,  širite govorice,  ste prevzetni in povzročate nemire.</TD>
</TR>
<TR>
<TD >Morda me bo moj Bog,  ko bom spet prišel k vam,  pred vami ponižal. Morda bom občutil žalost zaradi mnogih,  ki so grešili,  vendar se do zdaj niso pokesali za to,  da so se vdajali nečistosti,  spolni nemorali in predrznemu vedenju.</TD>
</TR>
<TR>
<TD >2. Korinčanom 13. Poglavje</TD>
</TR>
<TR>
<TD >Zdaj se že tretjič odpravljam k vam. »Vsaka obtožba naj se potrdi glede na izjavo dveh ali treh prič.«</TD>
</TR>
<TR>
<TD >Čeprav sem zdaj daleč od vas,  sprejmite te moje besede,  kot da bi bil to moj drugi obisk pri vas. Vnaprej opozarjam tiste,  ki so že grešili,  pa tudi vse druge: Če še kdaj pridem,  ne bom nikomur prizanesel.</TD>
</TR>
<TR>
<TD >Vi namreč hočete dokaz,  da po meni res govori Kristus,  ki pa v ravnanju z vami ni šibek,  ampak med vami kaže svojo moč.</TD>
</TR>
<TR>
<TD >Res je,  da je bil pribit na kol kot šibek človek,  vendar je zdaj zaradi Božje moči živ. Res je,  da smo tudi mi šibki,  kot je bil on,  toda zaradi Božje moči,  ki deluje na vas,  bomo skupaj z njim živeli.</TD>
</TR>
<TR>
<TD >Preiskujte se,  ali ste trdni v veri. Preverjajte sami sebe,  da bi ugotovili,  kdo ste. Ali ne veste,  da je Jezus Kristus povezan z vami? Vendar Kristus ne more biti povezan z vami,  če ste izgubili Božje odobravanje.</TD>
</TR>
<TR>
<TD >Resnično upam,  da boste spoznali,  da mi imamo Božje odobravanje.</TD>
</TR>
<TR>
<TD >Molimo k Bogu za vas,  da ne bi naredili nič napačnega. Tega ne delamo zato,  da bi drugi imeli vtis,  da nas on odobrava,  ampak zato,  da bi vi delali dobro,  pa tudi če drugi mislijo,  da nas on ne odobrava.</TD>
</TR>
<TR>
<TD >Ničesar namreč ne moremo delati proti resnici,  ampak samo za resnico.</TD>
</TR>
<TR>
<TD >Res smo veseli,  kadar smo mi šibki,  vi pa močni. Zato molimo za vas,  da bi naredili potrebne spremembe.</TD>
</TR>
<TR>
<TD >Te stvari vam pišem zdaj,  ko nisem pri vas,  zato da mi takrat,  ko bom prišel k vam,  ne bo treba biti strog pri uveljavljanju avtoritete,  ki mi jo je zaupal Gospod. On me je namreč pooblastil,  da naj vero drugih krepim,  ne pa rušim.</TD>
</TR>
<TR>
<TD >Bratje,  na koncu vas spodbujam: še naprej se veselite,  delajte potrebne spremembe,  sprejemajte tolažbo,  bodite soglasni in si prizadevajte za mir. In Bog ljubezni in miru bo z vami.</TD>
</TR>
<TR>
<TD >Pozdravite drug drugega s svetim poljubom.</TD>
</TR>
<TR>
<TD >Vsi sveti vam pošiljajo pozdrave.</TD>
</TR>
<TR>
<TD >Naj bodo z vsemi vami nezaslužena dobrota Gospoda Jezusa Kristusa,  Božja ljubezen in sveti duh,  ki ga vsi skupaj prejemate.</TD>
</TR>
</TBODY>
</TABLE>
</body>
</html>
