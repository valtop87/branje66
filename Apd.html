<!DOCTYPE html>
<html>
    <head>
        <meta http-equiv='Content-Type' content='text/html; charset=UTF-8'>
<meta http-equiv='X-UA-Compatible' content='IE=edge'>
<link rel='stylesheet' type='text/css' href='https://cdn.datatables.net/v/dt/jq-2.2.3/dt-1.10.12/datatables.min.css'/>
                <style>
        /*th{FONT-WEIGHT: bold; background-color:#C0FFFF;}*/
        .dataTables_wrapper .dataTables_filter {
            float: left;
            text-align: left;
        }
        td,th,#tblOsnova thead th,#tblOsnova tbody td{padding:1px 4px 1px 4px;border: 1px solid #aaa;}
        table{border-collapse:collapse;border: 2px solid #aaa;}
    .posameznoIskanje{width:75px}
    </style>
<TITLE> </TITLE>
</head>
<body>
<H1 id=NSLV></H1>
<TABLE id=tblOsnova>
<THEAD ALIGN='CENTER'>
<TR style='FONT-WEIGHT: bold; background-color:#C0FFFF'>
<TH NOWRAP>Apostolska dela</TH>
</TR></THEAD>
<style>
td:nth-child(1){background-color:#ddffe0;text-align: left;}
.prazne > td{background-color:#c7ff9d;FONT-WEIGHT: bold;}
.highlighted {color: red;}
</style>
<tbody>
<TR>
<TD >Apostolska dela 1. Poglavje</TD>
</TR>
<TR>
<TD >Dragi Teofil,  v prvem poročilu sem pisal o vsem,  kar je Jezus delal in učil od začetka</TD>
</TR>
<TR>
<TD >pa do dneva,  ko je bil vzet v nebesa. V nebesa je bil vzet po tem,  ko je po svetem duhu dal navodila apostolom,  ki jih je izbral.</TD>
</TR>
<TR>
<TD >Potem ko je trpel,  se jim je velikokrat prikazal,  tako da ni bilo nobenega dvoma,  da je živ. Videvali so ga</TD>
</TR>
<TR>
<TD >0 dni in v tem času jim je govoril o Božjem kraljestvu. 4  Medtem ko je bil z njimi,  jim je ukazal: »Ne odhajajte iz Jeruzalema,  ampak čakajte,  da se bo izpolnilo to,  kar je Oče obljubil in o čemer sem govoril.</TD>
</TR>
<TR>
<TD >Janez je namreč krščeval z vodo,  vi pa boste kmalu krščeni s svetim duhom.«</TD>
</TR>
<TR>
<TD >Ko so se spet zbrali,  so ga vprašali: »Gospod,  ali boš zdaj obnovil kraljestvo v Izraelu?«</TD>
</TR>
<TR>
<TD >Odgovoril jim je: »Ni vaša stvar,  da bi vedeli,  kdaj se bo kaj zgodilo,  saj je samo Oče pristojen,  da določa čase ali dobe.</TD>
</TR>
<TR>
<TD >Toda ko bo na vas začel delovati sveti duh,  boste dobili moč in pričevali boste o meni v Jeruzalemu,  po vsej Judeji in Samariji ter do skrajnega konca zemlje.«</TD>
</TR>
<TR>
<TD >Potem ko jim je to povedal,  se je pred njihovimi očmi začel dvigovati proti nebu. Nato ga je zakril oblak in niso ga več videli.</TD>
</TR>
<TR>
<TD >Medtem ko so nepremično gledali,  kako se dviguje v nebo,  sta se naenkrat ob njih pojavila dva moška v belih oblačilih.</TD>
</TR>
<TR>
<TD >Rekla sta: »Galilejci,  zakaj stojite in gledate v nebo? Ta Jezus,  ki je bil z vami in je bil vzet v nebo,  bo prišel ravno tako,  kot ste ga videli iti v nebo.«</TD>
</TR>
<TR>
<TD >Potem so se spustili z Oljske gore in se vrnili v Jeruzalem. Ta gora je blizu Jeruzalema,  le šabatni dan hoje stran.</TD>
</TR>
<TR>
<TD >Ko so prišli,  so se povzpeli v zgornjo sobo,  v kateri so bili nastanjeni. V tej skupini so bili Peter in Janez,  Jakob in Andrej,  Filip in Tomaž,  Bartolomej in Matej,  Alfejev sin Jakob in Simon,  ki so mu pravili Gorečnež,  ter Jakobov sin Juda.</TD>
</TR>
<TR>
<TD >Vsi ti so istih misli vztrajno molili skupaj z Jezusovo mamo Marijo in nekaterimi drugimi ženskami ter z Jezusovimi brati.</TD>
</TR>
<TR>
<TD >Ob eni takšni priložnosti se je zbralo kakih 120 ljudi. Takrat je Peter vstal sredi bratov in rekel:</TD>
</TR>
<TR>
<TD >»Bratje,  sveti duh je vodil Davida,  da je izrekel prerokbo o Judu,  ki je pripeljal može,  da so prijeli Jezusa. Ta odlomek iz Svetih spisov se je moral izpolniti.</TD>
</TR>
<TR>
<TD >Bil je eden od nas in je bil izbran,  da služi skupaj z nami.</TD>
</TR>
<TR>
<TD >(Ta človek je s plačilom,  ki ga je prejel za svoje hudobno dejanje,  kupil zemljišče. Ko je padel z glavo naprej,  se mu je trebuh ob udarcu odprl in izsulo se mu je vse črevesje.</TD>
</TR>
<TR>
<TD >To se je razvedelo med vsemi Jeruzalemčani,  tako da je tisto zemljišče v njihovem jeziku dobilo ime Hakeldama,  kar pomeni ‚krvavo zemljišče.)</TD>
</TR>
<TR>
<TD >V Psalmih namreč piše ‚Njegovo bivališče naj bo zapuščeno in naj ostane brez prebivalcev in ‚Njegovo nadzorniško nalogo naj prevzame kdo drug.</TD>
</TR>
<TR>
<TD >Zato je treba izbrati enega od mož,  ki so nas spremljali ves čas,  ko je Gospod Jezus med nami opravljal svoje delo</TD>
</TR>
<TR>
<TD >– vse od takrat,  ko ga je Janez krstil,  pa do dneva,  ko je bil vzet gor. Eden od teh mož naj se nam torej pridruži,  da bi z nami pričeval o njegovem vstajenju.«</TD>
</TR>
<TR>
<TD >Tako so predlagali dva,  in sicer Jožefa,  imenovanega Barsaba (znan je bil tudi kot Just),  in Matija.</TD>
</TR>
<TR>
<TD >Nato so molili takole: »O Jehova,  ti poznaš srce vseh ljudi. Prosimo,  pokaži,  katerega od teh dveh si izbral, </TD>
</TR>
<TR>
<TD >da prevzame to službo in apostolstvo. Juda je namreč odstopil od svoje naloge,  da bi šel svojo pot.«</TD>
</TR>
<TR>
<TD >Zatem so vrgli žreb in žreb je določil Matija. Tako je bil Matija prištet k 11 apostolom.</TD>
</TR>
<TR>
<TD >Apostolska dela 2. Poglavje</TD>
</TR>
<TR>
<TD >Na binkoštni dan pa so bili učenci zbrani na enem kraju.</TD>
</TR>
<TR>
<TD >Nenadoma se je z neba zaslišal glasen zvok,  kot bi privršal močan veter,  in napolnil vso hišo,  v kateri so sedeli.</TD>
</TR>
<TR>
<TD >Prikazali so se jeziki,  podobni ognjenim plamenom. Jeziki so se porazdelili,  tako da je nad vsakim prisotnim obstal po eden.</TD>
</TR>
<TR>
<TD >Vsi zbrani so se napolnili s svetim duhom in začeli govoriti v različnih jezikih,  kot jim je to omogočil duh.</TD>
</TR>
<TR>
<TD >V Jeruzalemu so bili takrat verni Judje iz vseh dežel sveta.</TD>
</TR>
<TR>
<TD >Ko se je zaslišal zvok,  se je zbrala množica ljudi in vsi so bili začudeni,  saj je vsak slišal učence govoriti v njegovem jeziku.</TD>
</TR>
<TR>
<TD >Ljudje so bili čisto osupli in so govorili: »Kaj niso vsi ti,  ki govorijo,  Galilejci?</TD>
</TR>
<TR>
<TD >Kako je potem mogoče,  da vsak od nas sliši svoj domači jezik?</TD>
</TR>
<TR>
<TD >Tu smo Parti,  Medijci in Elamci,  prebivalci Mezopotamije,  Judeje,  Kapadokije,  Ponta,  province Azije, </TD>
</TR>
<TR>
<TD >Frigije,  Pamfilije,  Egipta in predelov Libije,  ki so blizu Cirene,  ter obiskovalci iz Rima – tako Judje kot spreobrnjenci –</TD>
</TR>
<TR>
<TD >pa še Krečani in Arabci. Vsi mi jih slišimo,  kako v naših jezikih govorijo o Božjih veličastnih delih.«</TD>
</TR>
<TR>
<TD >Vsi so bili osupli in zmedeni. Drug drugega so spraševali: »Kaj to pomeni?«</TD>
</TR>
<TR>
<TD >Nekateri pa so se posmehovali in govorili: »Sladkega vina so se napili.«</TD>
</TR>
<TR>
<TD >Peter pa je skupaj z 11 apostoli stopil naprej in glasno rekel: »Judejci in vsi,  ki živite v Jeruzalemu,  pozorno prisluhnite temu,  kar vam bom zdaj povedal.</TD>
</TR>
<TR>
<TD >Ti ljudje niso pijani,  kot vi mislite,  saj je šele 9. ura zjutraj.</TD>
</TR>
<TR>
<TD >Pred vašimi očmi se izpolnjuje to,  kar je bilo napovedano po preroku Joelu:</TD>
</TR>
<TR>
<TD >‚»V zadnjih dneh, « govori Bog,  »bom na vsakršne ljudi izlil svojega duha,  zato bodo vaši sinovi in vaše hčere prerokovali,  vaši mladeniči bodo imeli videnja in vaši starci sanje.</TD>
</TR>
<TR>
<TD >Tiste dni bom svojega duha izlil tudi na svoje sužnje,  moške in ženske,  in bodo prerokovali.</TD>
</TR>
<TR>
<TD >Naredil bom čudeže na nebu in znamenja na zemlji – kri in ogenj in oblake dima.</TD>
</TR>
<TR>
<TD >Sonce se bo spremenilo v temo in luna v kri,  preden pride veliki in sijajni Jehovov dan.</TD>
</TR>
<TR>
<TD >Vsak,  ki bo klical moje ime Jehova,  bo rešen.«</TD>
</TR>
<TR>
<TD >Izraelci,  poslušajte: Jezusa Nazarečana je poslal Bog. Bog vam je to jasno pokazal s tem,  da je med vami po njem delal mogočna dela,  čudeže in znamenja,  kot to sami dobro veste.</TD>
</TR>
<TR>
<TD >Tega človeka,  ki vam je bil izročen v skladu z Božjo voljo in vnaprejšnjo vednostjo,  ste s pomočjo hudobnežev pribili na kol in umorili.</TD>
</TR>
<TR>
<TD >Toda Bog ga je obudil. Osvobodil ga je smrti,  saj ni bilo mogoče,  da bi ga ta obdržala v svojem prijemu.</TD>
</TR>
<TR>
<TD >David namreč o Kristusu pravi: ‚Jehova imam stalno pred seboj. On je na moji desni,  da ne bi nikoli padel.</TD>
</TR>
<TR>
<TD >Zato mi srce igra in moje besede so polne veselja. Živel bom v upanju.</TD>
</TR>
<TR>
<TD >Ne boš me namreč pustil v grobu in ne boš dovolil,  da bi tvoj vdani služabnik začel trohneti.</TD>
</TR>
<TR>
<TD >Odkril si mi pot,  ki vodi v življenje. Ko bom stal pred teboj,  me boš napolnil z velikim veseljem.</TD>
</TR>
<TR>
<TD >Bratje,  dovolite mi,  da vam brez zadržkov spregovorim o očaku Davidu. On je umrl,  pokopali so ga in njegov grob je še danes pri nas.</TD>
</TR>
<TR>
<TD >Ker je bil prerok in je vedel,  da mu je Bog s prisego obljubil,  da bo na njegov prestol posadil enega od njegovih potomcev, </TD>
</TR>
<TR>
<TD >je vnaprej videl vstajenje Kristusa in je o tem govoril,  namreč da ne bo puščen v grobu in da njegovo telo ne bo začelo trohneti.</TD>
</TR>
<TR>
<TD >Bog je tega Jezusa obudil in mi vsi smo temu priče.</TD>
</TR>
<TR>
<TD >Ker ga je torej Bog,  njegov Oče,  povišal sebi na desno in mu dal obljubljenega svetega duha,  je tega duha izlil na nas,  kot to zdaj vidite in slišite.</TD>
</TR>
<TR>
<TD >David se namreč ni dvignil v nebesa,  ampak sam pravi: ‚Jehova je mojemu Gospodu rekel: »Sedi na moji desni, </TD>
</TR>
<TR>
<TD >dokler ne bom tvojih sovražnikov položil pod tvoje noge.«</TD>
</TR>
<TR>
<TD >Vse izraelsko ljudstvo je lahko torej povsem prepričano,  da je Bog tega Jezusa,  ki ste ga vi usmrtili na kolu,  postavil za Gospoda in za Kristusa.«</TD>
</TR>
<TR>
<TD >Ko so to slišali,  jih je zabolelo srce,  zato so Petra in ostale apostole vprašali: »Bratje,  kaj moramo narediti?«</TD>
</TR>
<TR>
<TD >Peter jim je rekel: »Pokesajte se in naj se vsak od vas da krstiti v imenu Jezusa Kristusa,  da bi vam bili odpuščeni grehi. Potem boste prejeli svetega duha,  Božji brezplačni dar.</TD>
</TR>
<TR>
<TD >Naš Bog Jehova je to obljubil vam,  vašim otrokom in vsem tistim,  ki so daleč stran – vsem,  ki jih pokliče k sebi.«</TD>
</TR>
<TR>
<TD >Peter jim je povedal še veliko drugega. Temeljito jim je pričeval in jih opominjal: »Rešite se tega pokvarjenega rodu.«</TD>
</TR>
<TR>
<TD >Tisti,  ki so njegovo sporočilo z veseljem sprejeli,  so se dali krstiti in tisti dan se je učencem pridružilo približno 3000 ljudi.</TD>
</TR>
<TR>
<TD >Učili so se od apostolov,  se družili,  skupaj jedli in vztrajno molili.</TD>
</TR>
<TR>
<TD >Apostoli so delali veliko čudežev in znamenj. Vsi so to videli in prevzelo jih je strahospoštovanje do Boga.</TD>
</TR>
<TR>
<TD >Vsi,  ki so začeli verovati,  so se zbirali in imeli vse skupno.</TD>
</TR>
<TR>
<TD >Prodajali so svoja zemljišča in imetje,  potem pa izkupiček od prodaje razdelili med vse – vsak od njih je dobil,  kolikor je potreboval.</TD>
</TR>
<TR>
<TD >Dan za dnem so se zbirali v templju. Obiskovali so se na domovih in jedli hrano,  ki so si jo delili z velikim veseljem in iskrenega srca.</TD>
</TR>
<TR>
<TD >Hvalili so Boga in uživali naklonjenost pri vseh ljudeh. Jehova pa je poskrbel,  da so se jim vsak dan pridružili takšni,  ki so našli pot rešitve.</TD>
</TR>
<TR>
<TD >Apostolska dela 3. Poglavje</TD>
</TR>
<TR>
<TD >Nekega dne sta Peter in Janez šla gor v tempelj na popoldansko molitev,  ki je bila ob 15. uri.</TD>
</TR>
<TR>
<TD >Ravno takrat so prinesli nekega moškega,  ki je bil od rojstva hrom. Vsak dan so ga položili blizu tistih tempeljskih vrat,  ki so jim pravili Lepa vrata,  da je lahko tiste,  ki so vstopali v tempelj,  prosil za denar.</TD>
</TR>
<TR>
<TD >Ko je moški zagledal Petra in Janeza,  ki sta ravno hotela vstopiti v tempelj,  ju je začel prositi za denar.</TD>
</TR>
<TR>
<TD >Peter in Janez sta ga pogledala v oči in Peter mu je rekel: »Poglej naju.«</TD>
</TR>
<TR>
<TD >Moški je torej uprl pogled vanju in pričakoval,  da bo kaj dobil.</TD>
</TR>
<TR>
<TD >»Srebra in zlata nimam, « mu je rekel Peter,  »dam pa ti to,  kar imam. V imenu Jezusa Kristusa Nazarečana ti pravim: Vstani in hodi!«</TD>
</TR>
<TR>
<TD >Hromega je prijel za desnico in mu pomagal vstati. Moškemu so se stopala in gležnji v hipu utrdili.</TD>
</TR>
<TR>
<TD >Skočil je na noge in začel hoditi. Medtem ko je šel z njima v tempelj,  je hodil,  poskakoval in hvalil Boga.</TD>
</TR>
<TR>
<TD >Vsi ljudje so videli,  kako hodi in hvali Boga.</TD>
</TR>
<TR>
<TD >Dojeli so,  da je to tisti človek,  ki je navadno sedel pri tempeljskih Lepih vratih in beračil. Čisto so bili osupli in navdušeni,  da lahko zdaj hodi.</TD>
</TR>
<TR>
<TD >Medtem ko se je moški še vedno držal Petra in Janeza,  so vsi ljudje zelo presenečeni prihiteli k njim v predel templja,  ki se je imenoval Salomonovo stebrišče.</TD>
</TR>
<TR>
<TD >Ko je Peter to videl,  je ljudem rekel: »Izraelci,  zakaj ste tako začudeni nad tem? Zakaj strmite v naju,  kot da sva z lastno močjo ali zaradi svoje vdanosti Bogu dosegla,  da ta človek hodi?</TD>
</TR>
<TR>
<TD >Bog Abrahama,  Izaka in Jakoba,  Bog naših praočetov,  je poveličal svojega Služabnika,  Jezusa,  ki ste ga vi izročili,  da ga usmrtijo. Pred Pilatom ste se mu odrekli,  čeprav se je odločil,  da ga bo izpustil.</TD>
</TR>
<TR>
<TD >Da,  odrekli ste se temu svetemu in pravičnemu človeku. Prosili ste,  naj vam izpustijo morilca, </TD>
</TR>
<TR>
<TD >ubili pa ste Glavnega zastopnika življenja. Toda Bog ga je obudil od mrtvih in temu sva midva priči.</TD>
</TR>
<TR>
<TD >Zaradi Jezusovega imena in najine vere v Jezusa je ta moški,  ki ga vidite in poznate,  v nogah dobil moč. Najina vera v Jezusa je tega moškega pred vsemi vami popolnoma pozdravila.</TD>
</TR>
<TR>
<TD >Bratje,  vem,  da ste ravnali iz nevednosti,  tako vi kot vaši voditelji.</TD>
</TR>
<TR>
<TD >Toda Bog je dovolil,  da se je to zgodilo,  zato da bi se izpolnilo,  kar je vnaprej oznanil po vseh prerokih,  namreč da bo njegov Maziljenec trpel.</TD>
</TR>
<TR>
<TD >Zato se pokesajte in spremenite svoje življenje,  da bi se vam grehi izbrisali in bi vas Jehova osebno poživil</TD>
</TR>
<TR>
<TD >ter vam poslal Kristusa,  ki ga je postavil za vas,  Jezusa.</TD>
</TR>
<TR>
<TD >Ta Jezus mora počakati v nebesih,  dokler se ne začne obnova vsega,  kar je Bog obljubil po svojih svetih prerokih starega časa.</TD>
</TR>
<TR>
<TD >Mojzes je tako rekel: ‚Vaš Bog Jehova vam bo izmed vaših bratov dal preroka,  kakršen sem jaz. Poslušajte ga glede vsega,  kar vam bo rekel.</TD>
</TR>
<TR>
<TD >Vsak,  ki tega Preroka ne bo poslušal,  bo odstranjen iz ljudstva.</TD>
</TR>
<TR>
<TD >Pa tudi vsi preroki od Samuela naprej,  kolikor jih je pač prerokovalo,  so jasno razglašali te dni.</TD>
</TR>
<TR>
<TD >Vi ste potomci prerokov in dediči zaveze,  ki jo je Bog sklenil z vašimi praočeti,  ko je Abrahamu rekel: ‚Po tvojem potomstvu bodo blagoslovljeni vsi narodi na zemlji.</TD>
</TR>
<TR>
<TD >Potem ko je Bog postavil svojega Služabnika,  ga je najprej poslal k vam,  da bi za vas naredil nekaj dobrega,  namreč da bi vsakemu od vas pomagal opustiti hudobna dela.«</TD>
</TR>
<TR>
<TD >Apostolska dela 4. Poglavje</TD>
</TR>
<TR>
<TD >Medtem ko sta Peter in Janez govorila ljudem,  so k njima pristopili duhovniki,  načelnik tempeljske straže in saduceji.</TD>
</TR>
<TR>
<TD >Bili so slabe volje,  ker sta apostola poučevala ljudi in odkrito razglašala Jezusovo vstajenje od mrtvih.</TD>
</TR>
<TR>
<TD >Zato so ju prijeli in priprli do naslednjega dne,  ker je bil že večer.</TD>
</TR>
<TR>
<TD >Toda veliko tistih,  ki so poslušali govor,  je začelo verovati in število vernikov,  če štejemo samo moške,  je naraslo na kakih</TD>
</TR>
<TR>
<TD >000.</TD>
</TR>
<TR>
<TD >Naslednji dan so judovski voditelji,  starešine in pismouki imeli zasedanje v Jeruzalemu.</TD>
</TR>
<TR>
<TD >Med navzočimi so bili višji duhovnik Ana pa tudi Kajfa,  Janez,  Aleksander in vsi iz sorodstva višjega duhovnika.</TD>
</TR>
<TR>
<TD >Petra in Janeza so postavili na sredino in ju začeli zasliševati: »Od kod vama ta moč? V čigavem imenu sta to naredila?«</TD>
</TR>
<TR>
<TD >Peter jim je,  poln svetega duha,  rekel:<br>»Voditelji ljudstva in starešine!</TD>
</TR>
<TR>
<TD >Ali naju danes zaslišujete,  ker sva pohabljenemu človeku naredila nekaj dobrega? Ali bi radi vedeli,  kdo je ozdravil tega človeka?</TD>
</TR>
<TR>
<TD >Želiva,  da vsi vi in vse izraelsko ljudstvo ve,  da je bil ta človek ozdravljen v imenu Jezusa Kristusa Nazarečana in da lahko zdrav stoji pred vami zaradi tega Jezusa,  ki ste ga vi usmrtili na kolu,  Bog pa ga je obudil od mrtvih.</TD>
</TR>
<TR>
<TD >Ta Jezus je tisti ‚kamen,  ki ste ga vi,  zidarji,  imeli za nepomembnega,  vendar je postal glavni vogelnik.</TD>
</TR>
<TR>
<TD >Vedite tudi,  da rešitev ne bo prišla po nikomer drugem,  saj pod nebom ni nobenega drugega imena,  danega ljudem,  po katerem bi se mi lahko rešili.«</TD>
</TR>
<TR>
<TD >Ko so videli,  kako brez zadržkov govorita Peter in Janez,  in ugotovili,  da sta neizobražena in navadna človeka,  so bili osupli. Postalo jim je jasno,  da sta bila z Jezusom.</TD>
</TR>
<TR>
<TD >Glede na to,  da so ozdravljenega moškega videli stati poleg njiju,  niso vedeli,  kaj naj rečejo.</TD>
</TR>
<TR>
<TD >Zato so jim ukazali,  naj odidejo iz sanhedrinske dvorane,  in nato so se začeli med seboj posvetovati.</TD>
</TR>
<TR>
<TD >Rekli so: »Kaj naj naredimo s tema človekoma? Dejstvo je,  da se je po njiju zgodil izjemen čudež,  za katerega se je razvedelo med vsemi Jeruzalemčani. Tega ne moremo zanikati.</TD>
</TR>
<TR>
<TD >Da pa se to ne bi še bolj razširilo med ljudstvom,  jima zagrozimo in prepovejmo,  da bi še komu govorila v tem imenu.«</TD>
</TR>
<TR>
<TD >Zatem so ju poklicali in jima ukazali,  naj nehata govoriti in učiti v Jezusovem imenu.</TD>
</TR>
<TR>
<TD >Peter in Janez pa sta jim odgovorila: »Sami presodite,  ali bi bilo Bogu prav,  da bi namesto njega ubogala vas.</TD>
</TR>
<TR>
<TD >Toda midva ne moreva nehati govoriti o tem,  kar sva videla in slišala.«</TD>
</TR>
<TR>
<TD >Voditelji in starešine so jima še enkrat zagrozili,  nato pa so ju izpustili. Niso namreč našli nič takega,  za kar bi ju lahko kaznovali. Poleg tega so se bali ljudi,  saj so vsi slavili Boga zaradi tega,  kar se je zgodilo.</TD>
</TR>
<TR>
<TD >Človek,  ki je bil čudežno ozdravljen,  je bil star že več kot 40 let.</TD>
</TR>
<TR>
<TD >Peter in Janez sta po tem,  ko so ju izpustili,  odšla k sovernikom in jim povedala,  kaj so jima rekli višji duhovniki in starešine.</TD>
</TR>
<TR>
<TD >Ko so vsi navzoči to slišali,  so skupaj molili k Bogu:<br>»Vrhovni gospod,  ti si naredil nebo,  zemljo,  morje in vse,  kar je v njih.</TD>
</TR>
<TR>
<TD >Ti si s svetim duhom vodil našega praočeta Davida,  svojega služabnika,  da je rekel: ‚Zakaj so se narodi tako razburili in zakaj ljudstva kujejo prazne načrte?</TD>
</TR>
<TR>
<TD >Zemeljski kralji so se dvignili in vladarji so se združeno postavili proti Jehovu in njegovemu maziljencu.</TD>
</TR>
<TR>
<TD >To se je res zgodilo,  ko so se Herod in Poncij Pilat ter Izraelci in ljudje iz drugih narodov združili v tem mestu proti tvojemu svetemu služabniku Jezusu,  ki si ga pomazilil.</TD>
</TR>
<TR>
<TD >Združili so se,  da bi naredili to,  kar si ti s svojo močjo in v skladu s svojo voljo že vnaprej določil,  da naj se zgodi.</TD>
</TR>
<TR>
<TD >Zdaj pa te,  Jehova,  prosimo,  da si pozoren na njihove grožnje in da nam,  svojim sužnjem,  pomagaš,  da bomo še naprej pogumno oznanjali tvojo besedo.</TD>
</TR>
<TR>
<TD >Še naprej s svojo močjo ozdravljaj bolne in po imenu svojega svetega služabnika Jezusa delaj znamenja in čudeže.«</TD>
</TR>
<TR>
<TD >Potem ko so izrekli to gorečo molitev,  se je prostor,  v katerem so bili zbrani,  stresel in vsi do zadnjega so se napolnili s svetim duhom ter pogumno oznanjali Božjo besedo.</TD>
</TR>
<TR>
<TD >Vernikov je bilo zelo veliko in bili so enotni v srcu in duši. Nihče od njih ni govoril,  da je kakšen del njegovega imetja samo njegov,  ampak so si vse delili.</TD>
</TR>
<TR>
<TD >Apostoli so zelo uspešno še naprej pričevali o vstajenju Gospoda Jezusa. Vsi so bili deležni velike nezaslužene dobrote.</TD>
</TR>
<TR>
<TD >Nihče med njimi ni trpel pomanjkanja. Kdor koli je imel v lasti zemljišče ali hišo,  je to prodal in denar od prodaje</TD>
</TR>
<TR>
<TD >prinesel apostolom. Denar se je razdeljeval,  tako da je vsak dobil toliko,  kolikor je potreboval.</TD>
</TR>
<TR>
<TD >Tudi Jožef,  ki je bil iz Levijevega rodu in doma s Cipra ter so ga apostoli klicali Barnaba (to ime v prevodu pomeni »sin tolažbe«), </TD>
</TR>
<TR>
<TD >je prodal zemljišče,  ki ga je imel v lasti,  in denar prinesel apostolom.</TD>
</TR>
<TR>
<TD >Apostolska dela 5. Poglavje</TD>
</TR>
<TR>
<TD >Nekaj zemlje sta prodala tudi neki moški,  ki mu je bilo ime Ananija,  in njegova žena Safira.</TD>
</TR>
<TR>
<TD >Ananija pa je z ženino vednostjo nekaj izkupička od prodaje na skrivaj obdržal in apostolom prinesel samo del denarja.</TD>
</TR>
<TR>
<TD >Toda Peter mu je rekel: »Ananija,  kako te je lahko Satan navedel,  da si predrzno lagal svetemu duhu in na skrivaj obdržal del izkupička od prodanega zemljišča?</TD>
</TR>
<TR>
<TD >Ali ni bilo zemljišče,  preden si ga prodal,  tvoje? In ali nisi z izkupičkom sam razpolagal? Kako ti je lahko padlo na pamet,  da si naredil nekaj takega? Nisi lagal ljudem,  ampak Bogu.«</TD>
</TR>
<TR>
<TD >Ko je Ananija to slišal,  se je zgrudil in umrl. Vse,  ki so izvedeli,  kaj se je zgodilo,  je prevzelo strahospoštovanje.</TD>
</TR>
<TR>
<TD >Zatem je prišlo nekaj mlajših moških. Povili so Ananijevo truplo,  ga odnesli ven in pokopali.</TD>
</TR>
<TR>
<TD >Čez kake tri ure je prišla Ananijeva žena,  ki ni vedela,  kaj se je zgodilo.</TD>
</TR>
<TR>
<TD >Peter ji je rekel: »Povej mi: ali sta zemljišče prodala za toliko denarja?« Ona je odgovorila: »Da,  za toliko.«</TD>
</TR>
<TR>
<TD >Zato ji je Peter rekel: »Zakaj sta se dogovorila,  da bosta preizkusila Jehovovega duha? Ali slišiš korake? Pri vratih so mladeniči,  ki so pokopali tvojega moža,  in tudi tebe bodo odnesli ven.«</TD>
</TR>
<TR>
<TD >V trenutku se je zgrudila pri Petrovih nogah in umrla. Ko so mladeniči vstopili,  so videli,  da je mrtva. Odnesli so jo ven in jo pokopali poleg moža.</TD>
</TR>
<TR>
<TD >Zato je celotno občino in vse druge,  ki so o tem slišali,  prevzelo strahospoštovanje.</TD>
</TR>
<TR>
<TD >Apostoli so med ljudmi delali veliko znamenj in čudežev. Vsi so se zbirali v Salomonovem stebrišču.</TD>
</TR>
<TR>
<TD >Drugi se jim niso upali pridružiti,  vseeno pa so ljudje dobro govorili o njih.</TD>
</TR>
<TR>
<TD >Vse več in več je bilo ljudi,  moških in žensk,  ki so začeli verovati v Gospoda in so postali učenci.</TD>
</TR>
<TR>
<TD >Ljudje so na glavne ulice celo prinašali bolnike in jih puščali tam na majhnih ležiščih in nosilih v upanju,  da bo na koga od njih,  kadar bo Peter šel mimo,  padla vsaj njegova senca.</TD>
</TR>
<TR>
<TD >Množice ljudi so prihajale tudi iz krajev okoli Jeruzalema. S seboj so prinašale bolne in tiste,  ki so jih mučili hudobni duhovi. Vsi do zadnjega so bili ozdravljeni.</TD>
</TR>
<TR>
<TD >Toda velikega duhovnika in njegove privržence,  ki so vsi pripadali ločini saducejev,  je popadlo ljubosumje.</TD>
</TR>
<TR>
<TD >Apostole so prijeli in jih zaprli v mestno ječo.</TD>
</TR>
<TR>
<TD >Ponoči pa je Jehovov angel odprl vrata ječe in jih odpeljal ven. Rekel jim je:</TD>
</TR>
<TR>
<TD >»Pojdite v tempelj in oznanjajte ljudem vse,  kar je bilo rečeno o življenju,  ki prihaja.«</TD>
</TR>
<TR>
<TD >Apostoli so ga ubogali,  zato so že ob zori vstopili v tempelj in začeli poučevati.<br>Ko pa so prišli veliki duhovnik in njegovi privrženci,  so sklicali sanhedrin in ves svet starešin izraelskega ljudstva ter poslali po apostole v ječo.</TD>
</TR>
<TR>
<TD >Toda ko so tempeljski stražarji prišli tja,  apostolov niso našli. Zato so se vrnili in poročali:</TD>
</TR>
<TR>
<TD >»Ječa je bila zaklenjena in varovana in pazniki so stali pri vratih. Ampak ko smo vrata odprli,  je bila ječa prazna.«</TD>
</TR>
<TR>
<TD >Ko so to slišali načelnik tempeljske straže in višji duhovniki,  so bili zmedeni in so se spraševali,  kako se bo to končalo.</TD>
</TR>
<TR>
<TD >Potem je prišel neki človek in jim sporočil: »Tisti moški,  ki ste jih zaprli,  so v templju in poučujejo ljudstvo.«</TD>
</TR>
<TR>
<TD >Načelnik je s svojimi stražarji odšel in pripeljal apostole,  vendar tega niso naredili na silo,  saj so se bali,  da bi jih ljudstvo kamenjalo.</TD>
</TR>
<TR>
<TD >Apostole so torej pripeljali pred sanhedrin. Veliki duhovnik jih je zatem začel zasliševati.</TD>
</TR>
<TR>
<TD >Rekel jim je: »Ali vam nismo strogo prepovedali učiti v tem imenu? Kaj pa ste vi naredili? S svojim naukom ste napolnili Jeruzalem! Na vsak način nam hočete naprtiti krivdo za smrt tega človeka.«</TD>
</TR>
<TR>
<TD >Peter in drugi apostoli so rekli: »Ubogati moramo Boga,  ne pa ljudi.</TD>
</TR>
<TR>
<TD >Bog naših praočetov je obudil Jezusa,  ki ste ga vi obesili na kol in ubili.</TD>
</TR>
<TR>
<TD >Bog ga je povišal na svojo desno in postavil za Glavnega zastopnika in Rešitelja,  da bi se Izraelci lahko pokesali in bi jim bili odpuščeni grehi.</TD>
</TR>
<TR>
<TD >In mi smo priče tega in enako tudi sveti duh,  ki ga Bog daje tistim,  ki ga ubogajo.«</TD>
</TR>
<TR>
<TD >Ko so to slišali,  jih je popadel bes in so hoteli apostole ubiti.</TD>
</TR>
<TR>
<TD >Toda neki farizej z imenom Gamaliel,  ki je bil učitelj Zakonika in zelo spoštovan pri vseh ljudeh,  je vstal in stopil pred sanhedrin. Ukazal je,  naj apostole za trenutek odpeljejo ven.</TD>
</TR>
<TR>
<TD >Nato je rekel: »Izraelci,  dobro razmislite,  kaj boste naredili s temi ljudmi.</TD>
</TR>
<TR>
<TD >Pred časom se je na primer pojavil Tevda,  ki je zase trdil,  da je nekaj. Pridružilo se mu je kakih 400 mož. Potem je bil ubit,  vsi njegovi sledilci pa so se razbežali in izginili.</TD>
</TR>
<TR>
<TD >Za njim se je v času popisa pojavil Juda Galilejec in ljudje so mu sledili. Tudi on je umrl,  vsi njegovi sledilci pa so se razkropili.</TD>
</TR>
<TR>
<TD >Zato vam glede na trenutne okoliščine pravim: Ne vtikajte se v te ljudi,  ampak jih pustite pri miru. Če to,  kar načrtujejo ali delajo,  prihaja od ljudi,  bo vse skupaj propadlo, </TD>
</TR>
<TR>
<TD >če pa prihaja od Boga,  jih ne boste mogli zatreti. Drugače se lahko znajdete v boju proti samemu Bogu.«</TD>
</TR>
<TR>
<TD >Upoštevali so njegov nasvet. Apostole so poklicali,  jih prebičali in jim ukazali,  naj nehajo govoriti v Jezusovem imenu. Potem so jih izpustili.</TD>
</TR>
<TR>
<TD >Apostoli so zapustili sanhedrin veseli,  ker so imeli čast trpeti zasramovanje zaradi Jezusovega imena.</TD>
</TR>
<TR>
<TD >Vsak dan so v templju in po hišah še naprej neprenehoma poučevali in oznanjali dobro novico o Jezusu,  ki je Kristus.</TD>
</TR>
<TR>
<TD >Apostolska dela 6. Poglavje</TD>
</TR>
<TR>
<TD >V tistem času,  ko je število učencev naraščalo,  so se grško govoreči učenci judovskega porekla začeli pritoževati nad hebrejsko govorečimi učenci judovskega porekla,  ker pri vsakodnevnem razdeljevanju hrane niso poskrbeli za njihove vdove.</TD>
</TR>
<TR>
<TD >Zato je 12 apostolov sklicalo vse učence. Rekli so: »Ni prav,  da bi mi zanemarjali Božjo besedo,  zato da bi delili hrano.</TD>
</TR>
<TR>
<TD >Zato,  bratje,  izberite izmed sebe sedem moških,  ki so na dobrem glasu ter polni duha in modrosti. Postavili jih bomo,  da bodo skrbeli za to pomembno zadevo, </TD>
</TR>
<TR>
<TD >mi pa se bomo posvetili molitvi in poučevanju Božje besede.«</TD>
</TR>
<TR>
<TD >Ta odločitev je bila všeč vsem učencem in izbrali so Štefana,  ki je bil poln vere in svetega duha,  pa tudi Filipa,  Prohorja,  Nikanorja,  Timona,  Parmenaja in Nikolaja,  ki je bil spreobrnjenec iz Antiohije.</TD>
</TR>
<TR>
<TD >Pripeljali so jih pred apostole. Apostoli so izrekli molitev in nato nanje položili roke.</TD>
</TR>
<TR>
<TD >Tako se je Božja beseda še naprej širila in število učencev v Jeruzalemu je hitro naraščalo,  tudi veliko duhovnikov je sprejelo vero.</TD>
</TR>
<TR>
<TD >Štefan,  ki mu je bil Bog naklonjen in ga je obdaril z veliko močjo,  je med ljudstvom delal izjemne čudeže in znamenja.</TD>
</TR>
<TR>
<TD >Toda prišli so nekateri iz tako imenovane Sinagoge osvobojencev skupaj z nekaterimi iz Cirene in Aleksandrije ter nekaterimi iz Kilikije in province Azije,  da bi se prerekali s Štefanom.</TD>
</TR>
<TR>
<TD >Vendar mu niso mogli ugovarjati,  saj je govoril z veliko modrostjo in pod vodstvom svetega duha.</TD>
</TR>
<TR>
<TD >Zato so nekaj ljudi na skrivaj pregovorili,  da naj rečejo: »Slišali smo ga zasramovati Mojzesa in Boga.«</TD>
</TR>
<TR>
<TD >S tem so razburili ljudstvo,  starešine in pismouke. Ti so nenadoma pridrveli k Štefanu,  ga zgrabili in odpeljali pred sanhedrin.</TD>
</TR>
<TR>
<TD >Pripeljali so krive priče,  ki so rekle: »Ta človek kar naprej govori proti temu svetemu kraju in proti Zakoniku.</TD>
</TR>
<TR>
<TD >Slišali smo ga na primer reči,  da bo tisti Jezus Nazarečan ta kraj porušil in spremenil običaje,  ki nam jih je dal Mojzes.«</TD>
</TR>
<TR>
<TD >Ko so vsi v sanhedrinu uprli pogled v Štefana,  so videli,  da je njegov obraz podoben angelskemu.</TD>
</TR>
<TR>
<TD >Apostolska dela 7. Poglavje</TD>
</TR>
<TR>
<TD >Veliki duhovnik pa je vprašal: »Ali je to res?«</TD>
</TR>
<TR>
<TD >Štefan je odgovoril: »Bratje in očetje,  poslušajte. Bog slave se je prikazal našemu praočetu Abrahamu,  ko je živel v Mezopotamiji,  še preden se je naselil v Haranu.</TD>
</TR>
<TR>
<TD >Rekel mu je: ‚Odidi iz svoje dežele,  zapusti svoje sorodnike in pojdi v deželo,  ki ti jo bom pokazal.</TD>
</TR>
<TR>
<TD >Abraham je takrat odšel iz kaldejske dežele in se naselil v Haranu. Po očetovi smrti mu je Bog naročil,  naj se od tam preseli v deželo,  v kateri zdaj živite vi.</TD>
</TR>
<TR>
<TD >Vendar mu v njej ni dal nobene dediščine,  ni mu dal niti toliko zemlje,  da bi nanjo lahko stopil s svojo nogo. Dal pa mu je obljubo,  da bo to deželo izročil v last njemu in njegovemu potomstvu,  čeprav takrat sploh še ni imel otrok.</TD>
</TR>
<TR>
<TD >Bog mu je tudi rekel,  da bodo njegovi potomci tujci v deželi,  ki ne bo njihova,  in da jih bodo tamkajšnji ljudje zasužnjili in zatirali 400 let.</TD>
</TR>
<TR>
<TD >‚Narodu,  ki jih bo zasužnjil,  pa bom sodil jaz,  je rekel Bog,  ‚in potem bodo odšli iz tiste dežele in me na tem kraju častili.</TD>
</TR>
<TR>
<TD >Z Abrahamom je sklenil tudi zavezo obrezovanja. Abrahamu se je zatem rodil Izak in osmi dan ga je obrezal. Izaku se je rodil Jakob,  Jakobu pa 12 naših očakov.</TD>
</TR>
<TR>
<TD >Naši očaki so postali ljubosumni na Jožefa in ga prodali v Egipt. Toda Bog je bil z njim</TD>
</TR>
<TR>
<TD >in ga je rešil iz vseh njegovih stisk. Poskrbel je,  da si je pridobil naklonjenost faraona,  egiptovskega kralja,  in se pred njim izkazal modrega. Faraon je Jožefa postavil za upravitelja Egipta in svojega dvora.</TD>
</TR>
<TR>
<TD >Potem je ves Egipt in Kanaan prizadela lakota in ljudje so zelo trpeli. Naši praočetje niso mogli najti hrane.</TD>
</TR>
<TR>
<TD >Toda Jakob je slišal,  da imajo v Egiptu zalogo hrane,  zato je tja poslal naše praočete.</TD>
</TR>
<TR>
<TD >Ko jih je tja poslal drugič,  je Jožef svojim bratom odkril,  kdo v resnici je,  in faraon je izvedel za Jožefovo družino.</TD>
</TR>
<TR>
<TD >Jožef je zatem poslal po svojega očeta Jakoba in vse svoje sorodnike,  vsega skupaj 75 ljudi.</TD>
</TR>
<TR>
<TD >Jakob je torej šel v Egipt. Tam je umrl in prav tako tudi naši praočetje.</TD>
</TR>
<TR>
<TD >Prepeljali so jih v Sihem in položili v grob,  ki ga je Abraham tam kupil od Hamorjevih sinov za določeno količino srebra.</TD>
</TR>
<TR>
<TD >In ko se je bližal čas,  da se izpolni obljuba,  ki jo je Bog izrekel Abrahamu,  je naše ljudstvo v Egiptu raslo in postajalo številno.</TD>
</TR>
<TR>
<TD >Potem pa je nad Egiptom zavladal drug kralj,  ki ni vedel nič o Jožefu.</TD>
</TR>
<TR>
<TD >Skoval je hudoben načrt proti našemu rodu. Od naših prednikov je krivično zahteval,  naj zapustijo svoje dojenčke in jih tako izpostavijo gotovi smrti.</TD>
</TR>
<TR>
<TD >V tistem času se je rodil Mojzes in bil je izredno lep otrok. Njegovi starši so doma skrbeli zanj tri mesece.</TD>
</TR>
<TR>
<TD >Ko pa so ga bili prisiljeni zapustiti,  ga je vzela faraonova hči in ga vzgojila kot lastnega sina.</TD>
</TR>
<TR>
<TD >Tako je Mojzes dobil najboljšo izobrazbo,  ki je bila na voljo v Egiptu. Njegove besede so imele moč in delal je velike reči.</TD>
</TR>
<TR>
<TD >Ko je dopolnil 40 let,  se je odločil,  da bo obiskal svoje brate,  Izraelce.</TD>
</TR>
<TR>
<TD >Videl je,  kako neki Egipčan grdo ravna z enim od Izraelcev,  zato je svojega brata branil in se nad Egipčanom maščeval tako,  da ga je ubil.</TD>
</TR>
<TR>
<TD >Mislil je,  da bodo njegovi bratje razumeli,  da jih Bog hoče rešiti po njem,  toda niso razumeli.</TD>
</TR>
<TR>
<TD >Naslednji dan je prišel k njim ravno takrat,  ko sta se dva tepla. Skušal ju je pomiriti z besedami: ‚Zakaj drug z drugim grdo ravnata? Saj sta vendar brata!</TD>
</TR>
<TR>
<TD >Toda tisti,  ki je z bližnjim grdo ravnal,  je Mojzesa odrinil in rekel: ‚Kdo te je postavil za voditelja in sodnika nad nama?</TD>
</TR>
<TR>
<TD >Menda me ne misliš ubiti,  kot si včeraj ubil Egipčana?</TD>
</TR>
<TR>
<TD >Ko je Mojzes to slišal,  je pobegnil v madijansko deželo. Tam je živel kot tujec in rodila sta se mu dva sinova.</TD>
</TR>
<TR>
<TD >Po 40 letih se mu je v pustinji pri gori Sinaj v plamenu gorečega trnovega grma prikazal angel.</TD>
</TR>
<TR>
<TD >Ko je Mojzes to videl,  se je zelo začudil. Skušal se je približati,  da bi preveril,  kaj je to,  vendar je zaslišal Jehovov glas:</TD>
</TR>
<TR>
<TD >‚Jaz sem Bog tvojih praočetov,  Bog Abrahama,  Izaka in Jakoba. Mojzes se je začel tresti in si grma ni več upal gledati.</TD>
</TR>
<TR>
<TD >Jehova mu je rekel: ‚Sezuj si sandale,  ker stojiš na sveti zemlji.</TD>
</TR>
<TR>
<TD >Videl sem,  da moje ljudstvo v Egiptu zatirajo,  in slišal sem,  da vzdihuje,  pa sem ga prišel rešit. Zato pridi,  poslal te bom v Egipt.</TD>
</TR>
<TR>
<TD >In prav Mojzes,  ki so se mu odrekli z besedami ‚Kdo te je postavil za voditelja in sodnika?,  je tisti,  ki ga je za voditelja in rešitelja poslal Bog po angelu,  ki se mu je prikazal v trnovem grmu.</TD>
</TR>
<TR>
<TD >Ta človek jih je odpeljal iz egiptovske dežele ter delal čudeže in znamenja v Egiptu,  pri Rdečem morju in 40 let v pustinji.</TD>
</TR>
<TR>
<TD >Ravno ta Mojzes je Izraelcem rekel: ‚Bog vam bo izmed vaših bratov dal preroka,  kakršen sem jaz.</TD>
</TR>
<TR>
<TD >Ravno on je bil z izraelskim ljudstvom v pustinji. Tam je bil z angelom,  ki mu je govoril na gori Sinaj,  in z našimi predniki. Prejel je žive svete izreke,  da bi jih izročil nam.</TD>
</TR>
<TR>
<TD >Naši predniki ga niso hoteli ubogati,  ampak so ga zavrgli in se v srcu vrnili v Egipt.</TD>
</TR>
<TR>
<TD >Aronu so namreč rekli: ‚Naredi nam bogove,  da nas bodo vodili,  ker ne vemo,  kaj se je zgodilo s tem Mojzesom,  ki nas je odpeljal iz egiptovske dežele.</TD>
</TR>
<TR>
<TD >Takrat so naredili malika v obliki teleta,  mu darovali žrtve in se veselili izdelka svojih rok.</TD>
</TR>
<TR>
<TD >Zato se je Bog obrnil stran od njih in jih pustil,  da so častili vojsko nebesnih teles,  prav tako kot to piše v Preroških spisih: ‚O Izraelci,  ali ste meni v pustinji 40 let prinašali daritve in žrtve?</TD>
</TR>
<TR>
<TD >Ne,  ampak nosili ste šotor boga Moloha in zvezdo boga Rajfana,  podobi,  ki ste ju naredili,  da bi ju častili. Zato vas bom poslal v izgnanstvo daleč naprej od Babilona.</TD>
</TR>
<TR>
<TD >Naši predniki so imeli v pustinji šotor pričevanja,  tako kot je ukazal Bog,  ko je Mojzesu rekel,  naj ga naredi po vzorcu,  ki ga je videl.</TD>
</TR>
<TR>
<TD >Ta šotor so dobili naši predniki in ga pod Jozuetovim vodstvom prinesli v deželo narodov,  ki jih je Bog pregnal izpred njih. Tu je ostal vse do časa Davida.</TD>
</TR>
<TR>
<TD >David si je pri Jakobovem Bogu pridobil naklonjenost in prosil je za čast,  da mu priskrbi prebivališče.</TD>
</TR>
<TR>
<TD >Toda hiše mu ni zgradil on,  ampak Salomon.</TD>
</TR>
<TR>
<TD >Vendar Najvišji ne živi v hišah,  ki so jih zgradili ljudje s svojimi rokami. Tako je,  kot pravi prerok:</TD>
</TR>
<TR>
<TD >‚»Nebesa so moj prestol in zemlja moj podnožnik. Kakšno hišo mi boste zgradili?« pravi Jehova. »Le kje bi lahko prebival?</TD>
</TR>
<TR>
<TD >Vse to je naredila moja roka,  ali ne?«</TD>
</TR>
<TR>
<TD >Kako ste trmasti! Zapirate svoje srce in si mašite ušesa,  vedno se upirate svetemu duhu. Delate enako kot vaši predniki.</TD>
</TR>
<TR>
<TD >Ali katerega od prerokov vaši predniki niso preganjali? Ne samo to,  celo ubijali so tiste,  ki so vnaprej oznanjali prihod pravičnega človeka. In vi ste tega človeka izdali in umorili.</TD>
</TR>
<TR>
<TD >Vi ste prejeli Zakonik,  ki so ga izročili angeli,  ampak po njem se ne ravnate.«</TD>
</TR>
<TR>
<TD >Ko so to slišali,  so postali besni na Štefana in so začeli škripati z zobmi.</TD>
</TR>
<TR>
<TD >On pa je,  poln svetega duha,  gledal v nebo in zagledal Božjo slavo in Jezusa,  ki je stal na Božji desni.</TD>
</TR>
<TR>
<TD >Rekel je: »Glejte! Vidim odprta nebesa in Sina človekovega,  ki stoji na Božji desni.«</TD>
</TR>
<TR>
<TD >V tistem trenutku so na ves glas zavpili,  si z rokami zatisnili ušesa in vsi hkrati planili nanj.</TD>
</TR>
<TR>
<TD >Odvlekli so ga iz mesta in ga začeli kamenjati. Priče,  ki so ga obtožile,  so svoja vrhnja oblačila odložile k nogam mladega moškega,  ki mu je bilo ime Savel.</TD>
</TR>
<TR>
<TD >Štefan je,  medtem ko so ga kamenjali,  prosil: »Gospod Jezus,  sprejmi moje življenje.«</TD>
</TR>
<TR>
<TD >Nato je pokleknil in z močnim glasom zaklical: »Jehova,  ne kaznuj jih za ta greh!« Potem ko je to rekel,  je zaspal v smrt.</TD>
</TR>
<TR>
<TD >Apostolska dela 8. Poglavje</TD>
</TR>
<TR>
<TD >Savel pa je odobraval umor Štefana.<br>Še tisti dan se je začelo veliko preganjanje občine,  ki je bila v Jeruzalemu,  in vsi razen apostolov so se razkropili po vsej Judeji in Samariji.</TD>
</TR>
<TR>
<TD >Štefana je nekaj vernikov odneslo,  da bi ga pokopali. Zelo so žalovali za njim.</TD>
</TR>
<TR>
<TD >V tistem času je Savel začel grobo napadati občino. Kar po vrsti je vdiral v hiše,  vlačil iz njih moške in ženske in jih pošiljal v ječo.</TD>
</TR>
<TR>
<TD >Učenci,  ki so se razkropili,  pa so šli po deželi in ljudem oznanjali dobro novico,  Božjo besedo.</TD>
</TR>
<TR>
<TD >Tako je Filip šel v mesto Samarija in začel tam oznanjevati o Kristusu.</TD>
</TR>
<TR>
<TD >Množice so pozorno spremljale,  kaj je Filip govoril. Ljudje so ga poslušali in gledali čudeže,  ki jih je delal.</TD>
</TR>
<TR>
<TD >Mnogi so imeli v sebi hudobne duhove in ti duhovi so z glasnim krikom prihajali iz njih. Poleg tega so bili ozdravljeni mnogi,  ki so bili hromi ali pa so šepali.</TD>
</TR>
<TR>
<TD >Zato je v tem mestu zavladalo veliko veselje.</TD>
</TR>
<TR>
<TD >V mestu je živel moški z imenom Simon,  ki se je ukvarjal z magijo. Pri Samarijanih je vzbujal začudenje in je zase trdil,  da je velik človek.</TD>
</TR>
<TR>
<TD >Vsi,  od preprostih do pomembnih ljudi,  so ga pozorno poslušali in govorili: »V tem človeku je Božja velika moč.«</TD>
</TR>
<TR>
<TD >Ljudi je že kar nekaj časa osupljal z magijo,  zato so mu sledili.</TD>
</TR>
<TR>
<TD >Ko pa so začeli verjeti Filipu,  ki je oznanjal dobro novico o Božjem kraljestvu in o imenu Jezusa Kristusa,  so se dajali krstiti tako moški kot ženske.</TD>
</TR>
<TR>
<TD >Tudi Simon je začel verovati in po krstu je spremljal Filipa. Čudeži in velika mogočna dela,  ki jih je videl,  so ga osupnili.</TD>
</TR>
<TR>
<TD >Apostoli v Jeruzalemu so slišali,  da so Samarijani sprejeli Božjo besedo,  zato so tja poslali Petra in Janeza.</TD>
</TR>
<TR>
<TD >Šla sta torej v Samarijo in molila,  da bi tamkajšnji verniki prejeli svetega duha.</TD>
</TR>
<TR>
<TD >Duh namreč še ni prišel na nobenega od njih,  bili so samo krščeni v imenu Gospoda Jezusa.</TD>
</TR>
<TR>
<TD >Potem sta nanje polagala roke in drug za drugim so prejemali svetega duha.</TD>
</TR>
<TR>
<TD >Ko je Simon videl,  da ljudje dobijo duha,  ko apostola nanje položita roke,  jima je ponudil denar</TD>
</TR>
<TR>
<TD >in rekel: »Dajta tudi meni moč,  da bo vsak,  na kogar bom položil roke,  prejel svetega duha.«</TD>
</TR>
<TR>
<TD >Peter mu je odgovoril: »Tvoje srebro naj gre s teboj vred v nič! Ali si mislil,  da lahko z denarjem kupiš Božji brezplačni dar?</TD>
</TR>
<TR>
<TD >Ti ne moreš imeti nič s tem,  saj Bog vidi,  da tvoje srce ni iskreno.</TD>
</TR>
<TR>
<TD >Zato se pokesaj za svoje napačno razmišljanje in goreče prosi Jehova,  da bi ti,  če je mogoče,  odpustil to hudobno namero.</TD>
</TR>
<TR>
<TD >Vidim,  da si poln grenkega strupa in suženj nepravičnosti.«</TD>
</TR>
<TR>
<TD >Simon je rekel: »Goreče prosita Jehova,  da me ne doleti to,  kar sta rekla.«</TD>
</TR>
<TR>
<TD >Potem ko sta tam razglasila Jehovovo besedo in temeljito pričevala,  sta se odpravila nazaj v Jeruzalem in spotoma po mnogih samarijskih vaseh oznanjala dobro novico.</TD>
</TR>
<TR>
<TD >Filipu pa je Jehovov angel rekel: »Pojdi proti jugu po cesti,  ki se spušča iz Jeruzalema v Gazo.« (To je puščavska cesta.)</TD>
</TR>
<TR>
<TD >Filip je šel in srečal etiopskega dvorjana,  ki je bil visoki uradnik kandake,  etiopske kraljice,  in odgovoren za vse njene zakladnice. Prihajal je iz Jeruzalema,  kamor je šel častit Boga, </TD>
</TR>
<TR>
<TD >zdaj pa se je vračal domov. Sedel je na svojem vozu in na glas bral spise preroka Izaija.</TD>
</TR>
<TR>
<TD >Bog je Filipu po svojem duhu rekel: »Pojdi k temu vozu.«</TD>
</TR>
<TR>
<TD >Filip je pritekel s strani in slišal dvorjana na glas brati spise preroka Izaija. Vprašal ga je: »Ali razumeš to,  kar bereš?«</TD>
</TR>
<TR>
<TD >Odgovoril je: »Kako pa bi lahko razumel,  če mi nihče ne razloži?« Zato je Filipa povabil,  naj se povzpne na voz in prisede.</TD>
</TR>
<TR>
<TD >Moški je bral naslednji odlomek iz Svetih spisov: »Privedli so ga,  kakor privedejo ovco v zakol. Kakor se jagnje tik pred striženjem ne oglaša,  tako tudi on ne odpre svojih ust.</TD>
</TR>
<TR>
<TD >Med poniževanjem je bil prikrajšan za pravico. Kdo bo povedal podrobnosti o njegovem rodu? Življenje na zemlji mu je namreč odvzeto.«</TD>
</TR>
<TR>
<TD >Dvorjan je Filipu nato rekel: »Prosim te,  povej mi,  o kom prerok tu govori. O sebi ali o kom drugem?«</TD>
</TR>
<TR>
<TD >Filip je začel govoriti. Izhajal je iz tega odlomka iz Svetih spisov in moškemu oznanil dobro novico o Jezusu.</TD>
</TR>
<TR>
<TD >Ko sta se vozila naprej,  sta prišla do vode in dvorjan je rekel: »Glej,  voda! Ali mi kaj preprečuje,  da bi se dal krstiti?«</TD>
</TR>
<TR>
<TD >——</TD>
</TR>
<TR>
<TD >Potem ko je ukazal ustaviti voz,  sta oba šla v vodo in Filip ga je krstil.</TD>
</TR>
<TR>
<TD >Ko sta prišla iz vode,  je Jehovov duh Filipa hitro odvedel stran,  dvorjan pa je veselo nadaljeval svojo pot in ni več videl Filipa.</TD>
</TR>
<TR>
<TD >Filip je prišel v Ašdod in na poti iz Ašdoda v Cezarejo oznanjal dobro novico vsem mestom,  skozi katera je šel.</TD>
</TR>
<TR>
<TD >Apostolska dela 9. Poglavje</TD>
</TR>
<TR>
<TD >Savel pa je še naprej močno sovražil Gospodove učence in jim grozil s smrtjo. Šel je k velikemu duhovniku</TD>
</TR>
<TR>
<TD >in ga prosil,  naj napiše pisma za sinagoge v Damasku,  ki bi mu dovoljevala,  da vse moške in ženske,  za katere bi ugotovil,  da so privrženci Poti,  zvezane pripelje v Jeruzalem.</TD>
</TR>
<TR>
<TD >Odpravil se je v Damask,  in ko je bil že blizu mesta,  ga je nenadoma obsijala svetloba z neba.</TD>
</TR>
<TR>
<TD >Padel je na tla in zaslišal glas,  ki mu je rekel: »Savel,  Savel,  zakaj me preganjaš?«</TD>
</TR>
<TR>
<TD >Savel je vprašal: »Gospod,  kdo si?« Glas mu je odgovoril: »Jaz sem Jezus,  ki ga ti preganjaš.</TD>
</TR>
<TR>
<TD >Zdaj pa vstani in pojdi v mesto. Tam boš izvedel,  kaj moraš narediti.«</TD>
</TR>
<TR>
<TD >Možje,  ki so potovali s Savlom,  so stali zraven in od osuplosti onemeli. Slišali so sicer,  da nekdo govori,  videli pa niso nikogar.</TD>
</TR>
<TR>
<TD >Savel je zatem vstal,  in čeprav je imel oči odprte,  ni nič videl. Zato so ga prijeli za roko in peljali v Damask.</TD>
</TR>
<TR>
<TD >Tri dni ni nič videl in ta čas tudi ni ne jedel ne pil.</TD>
</TR>
<TR>
<TD >V Damasku je živel neki učenec z imenom Ananija. Gospod se mu je prikazal v videnju in ga poklical: »Ananija!« On pa je odgovoril: »Ja,  Gospod.«</TD>
</TR>
<TR>
<TD >Gospod mu je rekel: »Vstani,  pojdi v Ravno ulico in v Judovi hiši vprašaj za moškega iz Tarza,  ki mu je ime Savel. Prav zdaj moli</TD>
</TR>
<TR>
<TD >in v videnju je videl tebe,  Ananija,  da si prišel in nanj položil roke,  zato da bi se mu povrnil vid.«</TD>
</TR>
<TR>
<TD >Ananija pa je odgovoril: »Gospod,  od mnogih ljudi sem že slišal,  koliko hudega je naredil ta človek tvojim svetim v Jeruzalemu.</TD>
</TR>
<TR>
<TD >Sem je prišel s pooblastilom od višjih duhovnikov,  da sme prijeti vse tvoje sledilce.«</TD>
</TR>
<TR>
<TD >Toda Gospod mu je rekel: »Le pojdi,  saj sem tega človeka izbral,  da bo pričal o meni narodom pa tudi kraljem in Izraelcem.</TD>
</TR>
<TR>
<TD >Jasno mu bom pokazal,  kaj vse bo moral pretrpeti,  ker bo oznanjal moje ime.«</TD>
</TR>
<TR>
<TD >Tako je Ananija odšel in vstopil v hišo,  v kateri je bil Savel. Potem ko je na Savla položil roke,  je rekel: »Savel,  moj brat,  k tebi me je poslal Gospod Jezus,  ki se ti je prikazal na poti sem. Poslal me je,  da bi se ti povrnil vid in bi se napolnil s svetim duhom.«</TD>
</TR>
<TR>
<TD >Savlu je z oči takoj padlo nekaj luskastega in spet je videl. Brez odlašanja se je dal krstiti, </TD>
</TR>
<TR>
<TD >nato pa je nekaj pojedel in povrnile so se mu moči.<br>Nekaj časa je ostal z učenci v Damasku</TD>
</TR>
<TR>
<TD >in takoj začel po sinagogah oznanjevati,  da je Jezus Božji Sin.</TD>
</TR>
<TR>
<TD >Toda vsak,  ki ga je slišal,  je bil zelo presenečen. O njem so govorili: »Ali ni ta tisti človek,  ki je v Jeruzalemu grobo preganjal Jezusove sledilce? Ali ni prišel sem prav zato,  da bi jih prijel in odpeljal k višjim duhovnikom?«</TD>
</TR>
<TR>
<TD >Savel je oznanjeval vse bolj učinkovito. Jude,  ki so živeli v Damasku,  je spravljal v zadrego,  saj niso vedeli,  kaj naj mu odgovorijo,  ko jim je logično dokazoval,  da je Jezus res Kristus.</TD>
</TR>
<TR>
<TD >Čez čas so Judje skovali zaroto,  da bi Savla spravili s poti, </TD>
</TR>
<TR>
<TD >vendar je on za to izvedel. Dan in noč so čakali nanj pri mestnih vratih,  da bi ga ubili, </TD>
</TR>
<TR>
<TD >zato so ga njegovi učenci neko noč v košari spustili skozi odprtino v mestnem obzidju.</TD>
</TR>
<TR>
<TD >Ko je prišel v Jeruzalem,  se je skušal pridružiti učencem,  toda vsi so se ga bali,  saj niso verjeli,  da je postal Jezusov učenec.</TD>
</TR>
<TR>
<TD >Zato mu je Barnaba priskočil na pomoč in ga odpeljal k apostolom. Barnaba jim je podrobno povedal,  kako je Savel med potovanjem videl Gospoda in da je Gospod govoril z njim. Povedal jim je tudi,  kako je Savel v Damasku pogumno govoril v Jezusovem imenu.</TD>
</TR>
<TR>
<TD >Savel je ostal z njimi in se svobodno gibal po Jeruzalemu ter pogumno govoril v Gospodovem imenu.</TD>
</TR>
<TR>
<TD >Govoril je z grško govorečimi Judi in z njimi razgreto razpravljal,  toda oni so ga večkrat skušali ubiti.</TD>
</TR>
<TR>
<TD >Ko so za to izvedeli bratje,  so ga odpeljali v Cezarejo in ga od tam poslali v Tarz.</TD>
</TR>
<TR>
<TD >Potem je za občine po vsej Judeji,  Galileji in Samariji nastopilo obdobje miru in so se krepile. Učenci so s strahospoštovanjem služili Jehovu in prejemali spodbude svetega duha,  občine pa so se množile.</TD>
</TR>
<TR>
<TD >Peter je potoval iz kraja v kraj in tako je prišel tudi k učencem,  ki so živeli v Lidi.</TD>
</TR>
<TR>
<TD >Tam je spoznal nekega moškega z imenom Enej,  ki je bil že osem let priklenjen na posteljo,  ker je bil paraliziran.</TD>
</TR>
<TR>
<TD >Peter mu je rekel: »Enej,  Jezus Kristus te ozdravlja. Vstani in postelji svojo posteljo.« In moški je takoj vstal.</TD>
</TR>
<TR>
<TD >Ko so prebivalci Lide in Šaronske ravnine videli,  kaj se je zgodilo z Enejem,  so začeli verovati v Gospoda.</TD>
</TR>
<TR>
<TD >V Jopi je živela učenka z imenom Tabita ali po grško Dorka. Naredila je veliko dobrih del in je rada pomagala revnim.</TD>
</TR>
<TR>
<TD >Ravno tiste dni,  ko je bil Peter v Lidi,  je Dorka zbolela in umrla. Zato so jo umili in položili v zgornjo sobo.</TD>
</TR>
<TR>
<TD >Lida pa je blizu Jope,  zato so učenci,  ko so slišali,  da je Peter tam,  poslali k njemu dva moška s prošnjo: »Prosimo te,  hitro pridi k nam.«</TD>
</TR>
<TR>
<TD >Peter je takoj odšel z njima. Ko je prispel,  so ga odpeljali v zgornjo sobo in vse vdove so pristopile k njemu. Jokale so in mu kazale številna oblačila,  ki jih je Dorka izdelala,  ko je bila še med njimi.</TD>
</TR>
<TR>
<TD >Peter je vse poslal iz sobe,  nato je pokleknil in molil. Zatem se je obrnil k truplu in rekel: »Tabita,  vstani!« Odprla je oči,  in ko je zagledala Petra,  je sedla.</TD>
</TR>
<TR>
<TD >Peter ji je podal roko in ji pomagal vstati. Potem je poklical vdove in druge učence in videli so,  da je Tabita živa.</TD>
</TR>
<TR>
<TD >To se je razvedelo po vsej Jopi in veliko ljudi je začelo verovati v Gospoda.</TD>
</TR>
<TR>
<TD >Peter pa je kar nekaj časa ostal v Jopi pri Simonu,  ki je bil strojar.</TD>
</TR>
<TR>
<TD >Apostolska dela 10. Poglavje</TD>
</TR>
<TR>
<TD >V Cezareji je živel Kornelij,  ki je bil stotnik v tako imenovani Italski kohorti.</TD>
</TR>
<TR>
<TD >Kornelij je bil veren človek. On in vsi,  ki so živeli v njegovi hiši,  so častili Boga. Revnim je velikokrat pomagal z darovi in je nenehno goreče molil k Bogu.</TD>
</TR>
<TR>
<TD >Nekega dne je okoli 15. ure imel videnje. Jasno je videl,  kako je Božji angel prišel k njemu in ga poklical: »Kornelij!«</TD>
</TR>
<TR>
<TD >Kornelij je ves prestrašen strmel vanj in vprašal: »Kaj želiš,  gospod?« On pa mu je rekel: »Bog je slišal tvoje molitve,  videl je tvoje darove revnim in te ima v mislih.</TD>
</TR>
<TR>
<TD >Zato pošlji zdaj nekaj svojih ljudi v Jopo,  da pripeljejo k tebi moškega,  ki mu je ime Simon,  kličejo pa ga Peter.</TD>
</TR>
<TR>
<TD >Nastanjen je pri strojarju Simonu,  ki ima hišo ob morju.«</TD>
</TR>
<TR>
<TD >Angel je zatem odšel,  Kornelij pa je takoj poklical k sebi dva svoja služabnika in vernega vojaka iz svojega spremstva.</TD>
</TR>
<TR>
<TD >Potem ko jim je vse povedal,  jih je poslal v Jopo.</TD>
</TR>
<TR>
<TD >Naslednji dan so nadaljevali pot in so se že bližali mestu,  ko je šel Peter okoli poldneva na strešno teraso,  da bi molil.</TD>
</TR>
<TR>
<TD >Toda postal je zelo lačen in je hotel nekaj pojesti. Ko pa so mu pripravljali hrano,  je padel v zamaknjenost.</TD>
</TR>
<TR>
<TD >Zagledal je odprta nebesa in videl,  da od tam prihaja nekaj podobnega veliki platneni ponjavi,  ki se jo drži za njene štiri vogale in spušča na zemljo.</TD>
</TR>
<TR>
<TD >Na njej so bile vsakovrstne štirinožne živali,  plazilci in ptice.</TD>
</TR>
<TR>
<TD >Zatem mu je neki glas naročil: »Peter,  vstani! Zakolji in jej!«</TD>
</TR>
<TR>
<TD >Peter pa je rekel: »Gospod,  tega ne morem narediti. Še nikoli nisem jedel nič omadeževanega in nečistega.«</TD>
</TR>
<TR>
<TD >Glas je spet,  že drugič,  govoril z njim: »Kar je Bog očistil,  ne imej več za nečisto.«</TD>
</TR>
<TR>
<TD >Glas se je zaslišal še tretjič,  potem pa je bilo vse skupaj v trenutku vzeto v nebesa.</TD>
</TR>
<TR>
<TD >Peter je bil še vedno zmeden glede tega,  kaj pomeni to videnje,  ko so moški,  ki jih je poslal Kornelij,  našli Simonovo hišo in so že stali pred vrati.</TD>
</TR>
<TR>
<TD >Zaklicali so in vprašali,  ali je tam nastanjen Simon,  znan tudi kot Peter.</TD>
</TR>
<TR>
<TD >Ko je Peter še premišljeval o videnju,  mu je Božji duh rekel: »Glej! Trije moški te iščejo.</TD>
</TR>
<TR>
<TD >Pojdi dol in brez pomislekov odidi z njimi,  saj sem jih jaz poslal.«</TD>
</TR>
<TR>
<TD >Peter je torej šel dol k njim in jim rekel: »Jaz sem tisti,  ki ga iščete. Kaj vas je pripeljalo sem?«</TD>
</TR>
<TR>
<TD >Odgovorili so: »Pošilja nas stotnik Kornelij,  ki je pravičen človek,  ima strahospoštovanje do Boga in je na dobrem glasu med vsemi Judi. Bog mu je po svetem angelu naročil,  naj te pokliče k sebi domov in prisluhne temu,  kar imaš povedati.«</TD>
</TR>
<TR>
<TD >Peter jih je povabil noter in poskrbel,  da so prenočili v hiši kot njegovi gostje.<br>Naslednji dan se je pripravil za pot in odšel z njimi,  z njim pa je šlo tudi nekaj bratov iz Jope.</TD>
</TR>
<TR>
<TD >Dan pozneje je prispel v Cezarejo. Kornelij jih je seveda pričakoval in je že zbral svoje sorodnike in dobre prijatelje.</TD>
</TR>
<TR>
<TD >Ko je Peter šel v hišo,  mu je Kornelij prišel naproti,  pokleknil pred njim in se mu poklonil.</TD>
</TR>
<TR>
<TD >Toda Peter ga je dvignil in mu rekel: »Vstani! Tudi jaz sem samo človek.«</TD>
</TR>
<TR>
<TD >Medtem ko se je pogovarjal s Kornelijem,  je vstopil in našel zbranih veliko ljudi.</TD>
</TR>
<TR>
<TD >Rekel jim je: »Dobro veste,  da Judu ni dovoljeno družiti se z Nejudom ali pa iti k njemu na obisk. Toda Bog mi je pokazal,  da ne smem nobenega človeka imeti za omadeževanega ali nečistega.</TD>
</TR>
<TR>
<TD >Zato sem brez ugovarjanja prišel,  ko ste poslali pome. Zdaj pa bi rad vedel,  zakaj ste hoteli,  da pridem k vam.«</TD>
</TR>
<TR>
<TD >Kornelij je odgovoril: »Pred štirimi dnevi sem ob tem času,  ob 15. uri,  molil tukaj v svoji hiši. Naenkrat pa se je pred menoj pojavil neki moški v svetlem oblačilu.</TD>
</TR>
<TR>
<TD >Rekel je: ‚Kornelij,  Bog je uslišal tvojo molitev in ni pozabil tvojih darov za revne.</TD>
</TR>
<TR>
<TD >Zato pošlji v Jopo po Simona,  ki ga kličejo Peter. Nastanjen je v hiši strojarja Simona pri morju.</TD>
</TR>
<TR>
<TD >Takoj zatem sem poslal po tebe in ti si bil tako prijazen,  da si prišel. Zdaj pa smo vsi zbrani tukaj pred Bogom Jehovom,  da slišimo vse,  kar ti je zapovedal govoriti.«</TD>
</TR>
<TR>
<TD >Peter je takrat rekel: »Zdaj pa mi je res jasno,  da Bog ni pristranski, </TD>
</TR>
<TR>
<TD >ampak da sprejema vsakega,  ki ima strahospoštovanje do njega in dela,  kar je prav,  ne glede na to,  iz katerega naroda prihaja.</TD>
</TR>
<TR>
<TD >Izraelcem je sporočil dobro novico o miru po Jezusu Kristusu – novico,  da je on Gospod vseh ljudi.</TD>
</TR>
<TR>
<TD >Saj veste,  o čem se je govorilo najprej v Galileji in zatem po vsej Judeji,  potem ko je Janez oznanjal o krstu.</TD>
</TR>
<TR>
<TD >Govorilo se je o Jezusu iz Nazareta,  ki ga je Bog mazilil s svetim duhom in mu dal moč. Potoval je po deželi,  delal dobro in ozdravljal vse,  ki jih je imel Hudič v oblasti. Vse to je lahko naredil,  ker je bil z njim Bog.</TD>
</TR>
<TR>
<TD >In mi smo priče vsemu,  kar je delal v judovski deželi in Jeruzalemu. Toda obesili so ga na kol in ubili.</TD>
</TR>
<TR>
<TD >Bog ga je tretji dan obudil in mu omogočil,  da se je pokazal, </TD>
</TR>
<TR>
<TD >pa ne vsemu ljudstvu,  ampak pričam,  ki jih je Bog vnaprej določil,  in sicer nam,  ki smo z njim jedli in pili,  potem ko je vstal od mrtvih.</TD>
</TR>
<TR>
<TD >Prav tako nam je ukazal,  naj ljudstvu oznanimo in temeljito pričujemo,  da je on tisti,  ki ga je Bog določil za sodnika živih in mrtvih.</TD>
</TR>
<TR>
<TD >O njem so pričevali vsi preroki. Govorili so,  da bodo vsakemu,  ki veruje vanj,  po njegovem imenu odpuščeni grehi.«</TD>
</TR>
<TR>
<TD >Ko je Peter še govoril o tem,  je na vse,  ki so poslušali Božjo besedo,  prišel sveti duh.</TD>
</TR>
<TR>
<TD >Judovski verniki,  ki so prišli s Petrom,  so bili presenečeni,  ker je bil brezplačni dar,  sveti duh,  izlit tudi na ljudi iz drugih narodov.</TD>
</TR>
<TR>
<TD >Slišali so jih namreč govoriti v tujih jezikih in poveličevati Boga. Peter je takrat rekel:</TD>
</TR>
<TR>
<TD >»Ti ljudje so tako kot mi prejeli svetega duha. Ali torej lahko kdo reče,  da se ne morejo krstiti z vodo?«</TD>
</TR>
<TR>
<TD >Nato je zapovedal,  naj se dajo krstiti v imenu Jezusa Kristusa. Potem so ga prosili,  naj ostane še nekaj časa.</TD>
</TR>
<TR>
<TD >Apostolska dela 11. Poglavje</TD>
</TR>
<TR>
<TD >Apostoli in bratje,  ki so bili v Judeji,  so izvedeli,  da so Božjo besedo sprejeli tudi ljudje iz drugih narodov.</TD>
</TR>
<TR>
<TD >Ko je Peter prišel v Jeruzalem,  so ga zagovorniki obreze začeli kritizirati.</TD>
</TR>
<TR>
<TD >Rekli so: »Šel si v hišo neobrezancev in z njimi jedel.«</TD>
</TR>
<TR>
<TD >Peter jim je začel podrobno pojasnjevati,  kaj se je zgodilo:</TD>
</TR>
<TR>
<TD >»Bil sem v mestu Jopa in molil,  ko sem v zamaknjenosti videl nekaj podobnega veliki platneni ponjavi,  ki se jo je držalo za njene štiri vogale in spuščalo iz nebes prav do mene.</TD>
</TR>
<TR>
<TD >Ko sem si to pobliže ogledal,  sem na njej videl štirinožne živali,  zveri,  plazilce in ptice.</TD>
</TR>
<TR>
<TD >Slišal sem tudi glas,  ki mi je naročil: ‚Peter,  vstani! Zakolji in jej!</TD>
</TR>
<TR>
<TD >Jaz pa sem rekel: ‚Gospod,  tega ne morem narediti. V moja usta ni še nikoli prišlo nič omadeževanega ali nečistega.</TD>
</TR>
<TR>
<TD >Spet se je zaslišal glas iz nebes in mi rekel: ‚Kar je Bog očistil,  ne imej več za nečisto.</TD>
</TR>
<TR>
<TD >Glas se je zaslišal še tretjič,  potem pa je bilo vse vzeto nazaj v nebesa.</TD>
</TR>
<TR>
<TD >Prav v tistem trenutku so pred hišo,  v kateri smo bili,  prišli trije moški,  ki so bili k meni poslani iz Cezareje.</TD>
</TR>
<TR>
<TD >Božji duh mi je rekel,  naj brez pomislekov odidem z njimi. Z menoj je šlo tudi teh šest bratov in vstopili smo v hišo tistega človeka.</TD>
</TR>
<TR>
<TD >On nam je povedal,  da je v svoji hiši videl angela,  ki se je pojavil in mu rekel: ‚Pošlji v Jopo po Simona,  ki ga kličejo Peter.</TD>
</TR>
<TR>
<TD >Povedal ti bo,  kako se lahko rešite ti in vsi,  ki živijo v tvoji hiši.</TD>
</TR>
<TR>
<TD >Ko sem še govoril z njimi,  je na njih prišel sveti duh,  tako kot je v začetku prišel na nas.</TD>
</TR>
<TR>
<TD >Takrat sem se spomnil Gospodovih besed,  kako je govoril: ‚Janez je krščeval z vodo,  vi pa boste krščeni s svetim duhom.</TD>
</TR>
<TR>
<TD >Bog jim je torej dal isti brezplačni dar,  kot ga je dal nam,  ki smo začeli verovati v Gospoda Jezusa Kristusa. Kdo sem potem jaz,  da bi lahko oviral Boga?«</TD>
</TR>
<TR>
<TD >Ko so bratje to slišali,  so nehali ugovarjati in so začeli slaviti Boga z besedami: »Bog torej hoče,  da se tudi ljudje iz drugih narodov pokesajo,  zato da bi lahko dobili življenje.«</TD>
</TR>
<TR>
<TD >Učenci,  ki so se razkropili zaradi preganjanja,  ki se je začelo s Štefanovo smrtjo,  so prišli vse do Fenicije,  Cipra in Antiohije,  vendar so oznanjevali samo Judom.</TD>
</TR>
<TR>
<TD >Toda v Antiohijo je prišlo tudi nekaj učencev s Cipra in iz Cirene in ti učenci so začeli grško govorečim ljudem oznanjati dobro novico o Gospodu Jezusu.</TD>
</TR>
<TR>
<TD >Jehova je bil z njimi in veliko ljudi je začelo verovati in slediti Gospodu.</TD>
</TR>
<TR>
<TD >Poročilo o njih je prišlo do občine v Jeruzalemu in bratje so v Antiohijo poslali Barnaba.</TD>
</TR>
<TR>
<TD >Ko je prispel tja in videl Božjo nezasluženo dobroto,  se je razveselil in vse spodbujal,  naj bodo z vsem srcem odločeni ostati zvesti Gospodu.</TD>
</TR>
<TR>
<TD >Barnaba je bil namreč dober človek,  imel je močno vero in bil je poln svetega duha. Zelo veliko ljudi je začelo slediti Gospodu.</TD>
</TR>
<TR>
<TD >Nato je odšel v Tarz poiskat Savla.</TD>
</TR>
<TR>
<TD >Ko ga je končno našel,  ga je pripeljal v Antiohijo. Tako sta se vse leto zbirala z občino in poučevala veliko ljudi. Ravno v Antiohiji so bili učenci po Božji volji prvič poimenovani kristjani.</TD>
</TR>
<TR>
<TD >V tistih dneh so iz Jeruzalema v Antiohijo prišli preroki.</TD>
</TR>
<TR>
<TD >Eden od njih,  ki mu je bilo ime Agab,  je po svetem duhu napovedal,  da bo vso deželo kmalu zajela velika lakota. To se je tudi res zgodilo med vladanjem Klavdija.</TD>
</TR>
<TR>
<TD >Zato so učenci sklenili,  da bo vsak po svojih zmožnostih daroval za brate v Judeji in da jim bodo zbrano pomoč poslali.</TD>
</TR>
<TR>
<TD >To so tudi naredili in jo po Barnabu in Savlu poslali tamkajšnjim starešinam.</TD>
</TR>
<TR>
<TD >Apostolska dela 12. Poglavje</TD>
</TR>
<TR>
<TD >Približno takrat je kralj Herod začel preganjati nekatere iz občine.</TD>
</TR>
<TR>
<TD >Jakoba,  ki je bil Janezov brat,  je dal usmrtiti z mečem.</TD>
</TR>
<TR>
<TD >In ko je videl,  da je bilo to Judom všeč,  je dal prijeti tudi Petra. (To je bilo med praznikom nekvašenega kruha.)</TD>
</TR>
<TR>
<TD >Po prijetju ga je dal zapreti v ječo in je štirim četvericam vojakov ukazal,  naj ga izmenoma stražijo. Po pashi pa ga je nameraval pripeljati pred ljudstvo.</TD>
</TR>
<TR>
<TD >Medtem ko je bil Peter v ječi,  je občina zanj goreče molila k Bogu.</TD>
</TR>
<TR>
<TD >Peter je tisto noč,  preden ga je Herod nameraval pripeljati pred ljudstvo,  spal med dvema vojakoma. Na njiju je bil priklenjen z verigama,  druga dva vojaka pa sta pred vrati stražila.</TD>
</TR>
<TR>
<TD >Naenkrat se je tam pojavil Jehovov angel in v jetniški celici je zasijala svetloba. Angel je dregnil Petra pod rebra,  da se je zbudil,  in mu rekel: »Hitro vstani!« In Petru so verige padle z rok.</TD>
</TR>
<TR>
<TD >Nato mu je angel rekel: »Obleci se in si obuj sandale!« In naredil je tako. Nazadnje mu je angel še rekel: »Obleci si vrhnje oblačilo in pojdi za menoj!«</TD>
</TR>
<TR>
<TD >Peter je stopil ven in šel za njim,  vendar ni vedel,  da je to,  kar angel dela,  resnično. Mislil je,  da ima videnje.</TD>
</TR>
<TR>
<TD >Šla sta mimo prve straže in še mimo druge,  nato pa sta prišla do železnih vrat,  ki so vodila v mesto. Vrata so se jima kar sama od sebe odprla in stopila sta ven. Medtem ko sta hodila po ulici,  je angel nenadoma šel stran od njega.</TD>
</TR>
<TR>
<TD >Takrat je Peter dojel,  kaj se je zgodilo. Rekel je: »Zdaj pa mi je res jasno,  da je Jehova poslal svojega angela in me rešil pred Herodom in pred vsem,  kar so Judje pričakovali,  da se mi bo zgodilo.«</TD>
</TR>
<TR>
<TD >Ko je vse to dojel,  je odšel v Marijino hišo. Marija je bila mama Janeza,  ki so ga klicali tudi Marko. Pri njej je bilo zbranih precej učencev in so molili.</TD>
</TR>
<TR>
<TD >Peter je potrkal na vhodna vrata in služkinja,  ki ji je bilo ime Roda,  je prišla pogledat,  kdo je.</TD>
</TR>
<TR>
<TD >Ko je prepoznala Petrov glas,  se je tako razveselila,  da je pozabila odpreti vrata in je kar stekla noter povedat,  da pred vrati stoji Peter.</TD>
</TR>
<TR>
<TD >Rekli so ji: »Kaj pa noriš?!« Toda ona je vztrajno zatrjevala,  da je pred vrati res Peter. Nato so začeli govoriti: »Njegov angel je.«</TD>
</TR>
<TR>
<TD >Peter pa je še naprej trkal. Ko so odprli vrata in ga videli,  so osupnili.</TD>
</TR>
<TR>
<TD >On jim je z roko nakazal,  naj bodo tiho,  in jim podrobno opisal,  kako ga je Jehova rešil iz ječe. Rekel jim je še: »Sporočite to Jakobu in drugim bratom.« Zatem se je poslovil in odpotoval v drug kraj.</TD>
</TR>
<TR>
<TD >Ko se je zdanilo,  je med vojaki nastalo precejšnje razburjenje in spraševali so se,  kje je Peter.</TD>
</TR>
<TR>
<TD >Herod ga je povsod iskal,  in ko ga ni našel,  je stražarje zaslišal ter ukazal,  naj jih kaznujejo. Potem je iz Judeje odšel v Cezarejo in nekaj časa ostal tam.</TD>
</TR>
<TR>
<TD >Herod je bil jezen na Tirce in Sidonce. Ker so dobivali hrano iz njegove dežele,  so skupaj odšli k njemu. Potem ko so Blasta,  ki je imel na skrbi kraljevo palačo,  pregovorili,  da jim je pomagal,  so kralja prosili,  naj z njimi sklene mir.</TD>
</TR>
<TR>
<TD >Na dan,  ko se je ljudstvo zbralo,  si je Herod oblekel kraljevska oblačila,  sedel na sodni stol in ljudi javno nagovoril.</TD>
</TR>
<TR>
<TD >Nato je zbrano ljudstvo začelo vzklikati: »To je božji glas,  ne človeški!«</TD>
</TR>
<TR>
<TD >Še isti trenutek je Jehovov angel udaril Heroda z boleznijo,  ker ni dal slave Bogu. Razjedli so ga črvi in je umrl.</TD>
</TR>
<TR>
<TD >Jehovova beseda se je vse bolj širila in število novih učencev je naraščalo.</TD>
</TR>
<TR>
<TD >Barnaba in Savel sta se,  potem ko sta v Jeruzalemu predala zbrano pomoč,  vrnila v Antiohijo. S seboj pa sta vzela Janeza,  ki so ga klicali tudi Marko.</TD>
</TR>
<TR>
<TD >Apostolska dela 13. Poglavje</TD>
</TR>
<TR>
<TD >V antiohijski občini so bili naslednji preroki in učitelji: Barnaba,  Simeon,  ki so ga klicali Niger,  Lukij iz Cirene,  Manaen,  ki se je šolal skupaj z okrožnim oblastnikom Herodom,  in Savel.</TD>
</TR>
<TR>
<TD >Ko so opravljali službo Jehovu in se postili,  je sveti duh rekel: »Barnaba in Savla določite za delo,  za katero sem ju izbral.«</TD>
</TR>
<TR>
<TD >Potem ko so se postili in molili,  so na Barnaba in Savla položili roke in ju poslali na pot.</TD>
</TR>
<TR>
<TD >Tako sta Barnaba in Savel,  ki sta bila poslana po svetem duhu,  odšla v Selevkijo,  od tam pa odplula na Ciper.</TD>
</TR>
<TR>
<TD >Ko sta prišla v Salamino,  sta začela po judovskih sinagogah oznanjati Božjo besedo. Za pomočnika sta s seboj vzela Janeza.</TD>
</TR>
<TR>
<TD >Prepotovali so ves otok in prišli do Pafosa. Tam so naleteli na nekega Juda z imenom Barjezus,  ki je bil čarovnik in lažni prerok.</TD>
</TR>
<TR>
<TD >Barjezus je delal za prokonzula Sergija Pavla,  ki je bil pameten človek. Sergij Pavel je Barnaba in Savla poklical k sebi,  ker si je močno želel slišati Božjo besedo.</TD>
</TR>
<TR>
<TD >Toda tisti čarovnik,  ki se je imenoval tudi Elima (kar pomeni »čarovnik«),  jima je začel nasprotovati in je skušal prokonzula odvrniti od tega,  da bi sprejel vero.</TD>
</TR>
<TR>
<TD >Takrat se je Savel,  ki mu je ime tudi Pavel,  napolnil s svetim duhom in mu pogledal naravnost v oči.</TD>
</TR>
<TR>
<TD >Rekel mu je: »O ti goljuf in hudobnež najslabše vrste,  ti Hudičev sin,  ti sovražnik pravičnosti! Ali ne boš že enkrat nehal izkrivljati Jehovovih pravih naukov?</TD>
</TR>
<TR>
<TD >Glej,  Jehova te bo kaznoval in boš oslepel. Nekaj časa ne boš videl sončne svetlobe.« In v trenutku je vse videl zelo megleno in temno. Taval je naokoli in skušal najti koga,  da bi ga vodil za roko.</TD>
</TR>
<TR>
<TD >Ko je prokonzul videl,  kaj se je zgodilo,  je začel verovati,  saj ga je osupnilo to,  kar je izvedel o Jehovu.</TD>
</TR>
<TR>
<TD >Nato je Pavel s svojima sodelavcema odplul iz Pafosa in prispel v Pergo v Pamfiliji,  toda Janez ju je tam zapustil in se vrnil v Jeruzalem.</TD>
</TR>
<TR>
<TD >Pavel in Barnaba pa sta se iz Perge odpravila naprej in prišla v Antiohijo v Pizidiji. Tam sta na šabat šla v sinagogo in sedla.</TD>
</TR>
<TR>
<TD >Po javnem branju Zakonika in Preroških spisov so jima predstojniki sinagoge sporočili: »Brata,  če imata za nas kakšno spodbudno besedo,  jo povejta.«</TD>
</TR>
<TR>
<TD >Pavel je vstal,  pomignil z roko in rekel:<br>»Izraelci in drugi,  ki častite Boga,  poslušajte!</TD>
</TR>
<TR>
<TD >Bog tega ljudstva,  Izraela,  je izbral naše praočete. Ko so kot tujci živeli v egiptovski deželi,  je iz njih naredil mogočen narod in jih od tam odpeljal z veliko močjo.</TD>
</TR>
<TR>
<TD >Kakih 40 let jih je potrpežljivo prenašal v pustinji.</TD>
</TR>
<TR>
<TD >Potem ko je uničil sedem narodov v kanaanski deželi,  je njihovo deželo dodelil našim prednikom v dediščino.</TD>
</TR>
<TR>
<TD >Vse to se je zgodilo v kakih 450 letih.<br>Zatem jim je dal sodnike,  da so jih vodili,  dokler ni prišel prerok Samuel.</TD>
</TR>
<TR>
<TD >Nato pa so zahtevali kralja in Bog jim je za kralja dal Kiševega sina Savla iz Benjaminovega rodu,  ki jim je vladal 40 let.</TD>
</TR>
<TR>
<TD >Potem ko ga je umaknil,  jim je za kralja postavil Davida,  o katerem je pričal: ‚Našel sem Davida,  Jesejevega sina,  človeka,  ki je po volji mojemu srcu. On bo naredil vse,  kar želim.</TD>
</TR>
<TR>
<TD >Bog je,  tako kot je obljubil,  iz potomstva tega človeka dal Izraelu rešitelja,  Jezusa.</TD>
</TR>
<TR>
<TD >Še pred njegovim prihodom je Janez vsemu izraelskemu ljudstvu javno oznanjal,  da se morajo krstiti v znak kesanja.</TD>
</TR>
<TR>
<TD >Ko pa je Janez končeval svoje delo,  je govoril: ‚Kaj mislite,  kdo sem jaz? Jaz nisem tisti,  ki ga pričakujete. Toda poglejte,  za menoj prihaja nekdo,  ki mu jaz nisem vreden odvezati sandal.</TD>
</TR>
<TR>
<TD >Bratje,  Abrahamovi potomci in drugi,  ki častite Boga,  nam je bilo poslano sporočilo o naši rešitvi.</TD>
</TR>
<TR>
<TD >Jeruzalemčani in njihovi voditelji tega rešitelja niso sprejeli,  vseeno pa so s svojo sodbo izpolnili to,  kar piše v Preroških spisih,  ki se na glas berejo vsak šabat.</TD>
</TR>
<TR>
<TD >In čeprav niso našli nič,  zaradi česar bi si zaslužil smrt,  so od Pilata zahtevali,  naj ga da usmrtiti.</TD>
</TR>
<TR>
<TD >Potem ko so izpolnili vse,  kar je bilo o njem napisano,  so ga sneli s kola in položili v grob.</TD>
</TR>
<TR>
<TD >Toda Bog ga je obudil od mrtvih</TD>
</TR>
<TR>
<TD >in nato se je veliko dni prikazoval učencem,  ki so šli z njim iz Galileje v Jeruzalem. Oni zdaj pričujejo o njem ljudstvu.</TD>
</TR>
<TR>
<TD >Tako vam oznanjava dobro novico o obljubi,  dani našim praočetom.</TD>
</TR>
<TR>
<TD >Bog je to obljubo v celoti izpolnil nam,  njihovim otrokom,  tako da je obudil Jezusa,  kot piše v drugem psalmu: ‚Ti si moj sin,  danes sem postal tvoj oče.</TD>
</TR>
<TR>
<TD >Obudil ga je od mrtvih in nikoli več ne bo podvržen trohljivosti. To je napovedal tako: ‚Izpolnil vam bom zanesljivo obljubo o vdani ljubezni,  ki sem jo dal Davidu.</TD>
</TR>
<TR>
<TD >Tudi v nekem drugem psalmu pravi: ‚Ne boš dovolil,  da bi tvoj vdani služabnik začel trohneti.</TD>
</TR>
<TR>
<TD >David je v svojem življenju služil Bogu,  potem pa je zaspal v smrt,  bil pokopan k svojim prednikom in je strohnel.</TD>
</TR>
<TR>
<TD >Tisti,  ki ga je Bog obudil,  pa ni začel trohneti.</TD>
</TR>
<TR>
<TD >Bratje,  oznanjava vam,  da je samo po njem možno odpuščanje grehov</TD>
</TR>
<TR>
<TD >in da je po njem vsak,  ki veruje vanj,  razglašen za nedolžnega glede vseh stvari,  za katere po Mojzesovem Zakoniku niste mogli biti razglašeni za nedolžne.</TD>
</TR>
<TR>
<TD >Zato pazite,  da vas ne bo doletelo to,  kar je rečeno v Preroških spisih:</TD>
</TR>
<TR>
<TD >‚Poglejte to,  vi zaničevalci! V vaših dneh opravljam delo,  ki mu nikoli ne boste verjeli,  pa četudi bi vam kdo o njem podrobno pripovedoval. Čudili se boste temu in umrli.«</TD>
</TR>
<TR>
<TD >Ko sta odhajala,  so ju ljudje prosili,  naj o tem govorita še naslednji šabat.</TD>
</TR>
<TR>
<TD >Po shodu v sinagogi so mnogi Judje in spreobrnjenci,  ki so častili Boga,  šli za Pavlom in Barnabom,  onadva pa sta se z njimi pogovarjala in jih spodbujala,  naj ostanejo vredni Božje nezaslužene dobrote.</TD>
</TR>
<TR>
<TD >Naslednji šabat se je skoraj vse mesto zbralo,  da bi prisluhnilo Jehovovi besedi.</TD>
</TR>
<TR>
<TD >Ko pa so Judje videli,  kako veliko ljudi se je zbralo,  so postali zelo ljubosumni in so začeli z žaljivim govorjenjem nasprotovati temu,  kar je Pavel govoril.</TD>
</TR>
<TR>
<TD >Pavel in Barnaba sta jim potem pogumno rekla: »Božja beseda se je morala najprej povedati vam. Ker pa jo vi zavračate in se nimate za vredne večnega življenja,  jo bomo zdaj oznanjali ljudem iz drugih narodov.</TD>
</TR>
<TR>
<TD >Jehova nam je namreč zapovedal naslednje: ‚Postavil sem te za luč narodom,  da boš ponesel rešitev do skrajnih koncev zemlje.«</TD>
</TR>
<TR>
<TD >Ko so to slišali ljudje iz drugih narodov,  so se začeli veseliti in slaviti Jehovovo besedo. In vsi,  ki so bili v srcu pripravljeni sprejeti resnico,  ki vodi v večno življenje,  so začeli verovati.</TD>
</TR>
<TR>
<TD >Poleg tega se je Jehovova beseda širila po vsej deželi.</TD>
</TR>
<TR>
<TD >Toda Judje so naščuvali ugledne verne meščanke in pomembne meščane,  da so sprožili preganjanje proti Pavlu in Barnabu ter ju izgnali iz mesta.</TD>
</TR>
<TR>
<TD >Zato sta otresla prah s svojih nog in odšla v Ikonij.</TD>
</TR>
<TR>
<TD >Učenci pa so bili polni veselja in svetega duha.</TD>
</TR>
<TR>
<TD >Apostolska dela 14. Poglavje</TD>
</TR>
<TR>
<TD >V Ikoniju sta Pavel in Barnaba šla v judovsko sinagogo in tam sta govorila tako prepričljivo,  da je začelo verovati zelo veliko Judov in Grkov.</TD>
</TR>
<TR>
<TD >Toda tisti Judje,  ki niso verovali,  so povzročili razburjenje med ljudmi iz drugih narodov in jih naščuvali proti njima.</TD>
</TR>
<TR>
<TD >Zato sta precej časa ostala v Ikoniju in s pooblastilom od Jehova pogumno govorila o njegovi nezasluženi dobroti. On pa je njuno sporočilo potrjeval s tem,  da jima je omogočal delati znamenja in čudeže.</TD>
</TR>
<TR>
<TD >Vendar so se prebivalci mesta razdelili na dva tabora – nekateri so bili za Jude,  drugi pa za apostola.</TD>
</TR>
<TR>
<TD >Ljudje iz drugih narodov in Judje s svojimi voditelji so se hoteli znesti nad njima in ju kamenjati.</TD>
</TR>
<TR>
<TD >Ko sta za to izvedela,  sta pobegnila. Odšla sta v likaonski mesti Listro in Derbo ter vasi v njuni okolici</TD>
</TR>
<TR>
<TD >in tudi tam oznanjala dobro novico.</TD>
</TR>
<TR>
<TD >V Listri je živel neki moški,  ki je imel noge pohabljene od rojstva in ni mogel hoditi. Sedel je</TD>
</TR>
<TR>
<TD >in poslušal Pavla,  ko je govoril. Pavel ga je pozorno pogledal in videl,  da je začel verovati in da bi lahko bil ozdravljen.</TD>
</TR>
<TR>
<TD >Zato mu je glasno rekel: »Vstani,  postavi se na noge.« Moški je skočil pokonci in začel hoditi.</TD>
</TR>
<TR>
<TD >Ko so množice videle,  kaj je Pavel naredil,  so po likaonsko vzklikale: »Bogova sta se učlovečila in prišla dol k nam!«</TD>
</TR>
<TR>
<TD >Barnabu so začeli praviti Zevs,  Pavlu pa Hermes,  ker je večinoma govoril on.</TD>
</TR>
<TR>
<TD >Zevsov svečenik (Zevsov tempelj je stal pri vhodu v mesto) je k mestnim vratom pripeljal bike in prinesel vence. Skupaj z drugimi jima je želel darovati žrtve.</TD>
</TR>
<TR>
<TD >Ko sta za to izvedela apostola Barnaba in Pavel,  sta si raztrgala oblačila,  skočila med množico in zavpila:</TD>
</TR>
<TR>
<TD >»Ljudje,  zakaj to delate? Tudi midva sva človeka in imava enake slabosti kot vi. Oznanjava vam dobro novico,  zato da bi pustili te prazne reči in začeli častiti živega Boga,  ki je naredil nebo,  zemljo,  morje in vse,  kar je v njih.</TD>
</TR>
<TR>
<TD >On je v preteklosti vsem narodom pustil,  da delajo,  kar hočejo, </TD>
</TR>
<TR>
<TD >vendar je z dobrimi stvarmi,  ki jih je delal,  kazal,  kakšen je. Skrbel je,  da je za vas padal dež z neba,  da so vaša polja bogato obrodila,  da ste imeli obilje hrane in da ste bili srečni.«</TD>
</TR>
<TR>
<TD >Kljub temu,  kar sta povedala,  sta komajda uspela zadržati ljudi,  da jima niso darovali žrtev.</TD>
</TR>
<TR>
<TD >Iz Antiohije in Ikonija pa je prišlo nekaj Judov in ti so na svojo stran pridobili veliko ljudi. Kamenjali so Pavla in ga odvlekli iz mesta,  ker so mislili,  da je mrtev.</TD>
</TR>
<TR>
<TD >Toda ko so se okrog njega zbrali učenci,  je vstal in se vrnil v mesto. Naslednji dan je z Barnabom odpotoval v Derbo.</TD>
</TR>
<TR>
<TD >Ko sta v tem mestu oznanila dobro novico in kar nekaj ljudem pomagala,  da so postali učenci,  sta se vrnila v Listro in nato še v Ikonij in Antiohijo.</TD>
</TR>
<TR>
<TD >V teh krajih sta krepila učence in jih spodbujala,  naj ostanejo v veri. Govorila sta: »Veliko stisk moramo prestati,  da bi prišli v Božje kraljestvo.«</TD>
</TR>
<TR>
<TD >Poleg tega sta nekaj moških v vsaki občini postavila za starešine. Molila sta,  se postila in jih zaupala v roke Jehovu,  v katerega so začeli verovati.</TD>
</TR>
<TR>
<TD >Ko sta prepotovala Pizidijo,  sta prispela v Pamfilijo.</TD>
</TR>
<TR>
<TD >V Pergi sta oznanila Božjo besedo,  potem pa odšla v Atalejo.</TD>
</TR>
<TR>
<TD >Od tam sta se z ladjo vrnila v Antiohijo. V tem mestu so bratje na začetku njunega potovanja molili k Bogu,  naj jima izkaže nezasluženo dobroto,  da bosta lahko opravila delo. In to delo sta zdaj dokončala.</TD>
</TR>
<TR>
<TD >Ko sta prišla tja in zbrala občino,  sta začela pripovedovati,  kaj vse je Bog naredil po njiju,  tudi to,  da je ljudem iz drugih narodov omogočil,  da sprejmejo vero.</TD>
</TR>
<TR>
<TD >Z učenci v tem mestu sta ostala precej časa.</TD>
</TR>
<TR>
<TD >Apostolska dela 15. Poglavje</TD>
</TR>
<TR>
<TD >Iz Judeje je v Antiohijo prišlo nekaj učencev in sovernike so začeli učiti: »Če se ne obrežete,  kot to določa Mojzesov Zakonik,  se ne morete rešiti.«</TD>
</TR>
<TR>
<TD >Pavel in Barnaba se z njimi nista strinjala in po precejšnjem prerekanju so se bratje dogovorili,  da naj gredo Pavel,  Barnaba in še nekateri drugi k apostolom in starešinam v Jeruzalem,  da bi se to vprašanje razrešilo.</TD>
</TR>
<TR>
<TD >Občina jih je del poti pospremila,  potem pa so sami nadaljevali pot skozi Fenicijo in Samarijo. Bratom so podrobno pripovedovali o tem,  kako se ljudje iz drugih narodov spreobračajo,  kar je vse navdajalo z velikim veseljem.</TD>
</TR>
<TR>
<TD >Ko so prišli v Jeruzalem,  so jih tam prijazno sprejeli apostoli in starešine ter občina. Pavel in Barnaba sta jim povedala,  kaj vse je Bog naredil po njiju.</TD>
</TR>
<TR>
<TD >Takrat so vstali nekateri,  ki so pripadali ločini farizejev,  preden so sprejeli vero. Rekli so: »Verniki iz drugih narodov se morajo dati obrezati. Zapovedati jim je treba,  naj se ravnajo po Mojzesovem Zakoniku.«</TD>
</TR>
<TR>
<TD >Zato so se apostoli in starešine sestali,  da bi to zadevo preiskali.</TD>
</TR>
<TR>
<TD >Potem pa je po dolgi in vneti razpravi vstal Peter in jim rekel: »Bratje,  vi dobro veste,  da me je Bog izbral izmed vas,  da bi kot prvi oznanil dobro novico ljudem iz drugih narodov in da bi oni lahko začeli verovati.</TD>
</TR>
<TR>
<TD >Bog,  ki pozna srce,  je pokazal,  da jih sprejema,  tako da jim je dal svetega duha,  kot ga je dal tudi nam.</TD>
</TR>
<TR>
<TD >Med nami in njimi ni naredil nobene razlike,  ampak je tudi njim zaradi njihove vere očistil srce.</TD>
</TR>
<TR>
<TD >Zakaj torej zdaj preizkušate Boga s tem,  da hočete učencem naložiti jarem,  ki ga ne mi ne naši predniki nismo mogli nositi?</TD>
</TR>
<TR>
<TD >Mi pa verjamemo,  da smo rešeni po nezasluženi dobroti Gospoda Jezusa in da so enako rešeni tudi ti učenci.«</TD>
</TR>
<TR>
<TD >Takrat so vsi zbrani umolknili in prisluhnili Barnabu in Pavlu,  ko sta pripovedovala o mnogih znamenjih in čudežih,  ki jih je Bog po njiju naredil med narodi.</TD>
</TR>
<TR>
<TD >Ko sta nehala govoriti,  je Jakob rekel: »Bratje,  poslušajte me.</TD>
</TR>
<TR>
<TD >Simeon nam je natančno opisal,  kako je Bog zdaj posvetil pozornost narodom,  da bi izmed njih zbral ljudstvo,  ki bo nosilo njegovo ime.</TD>
</TR>
<TR>
<TD >To se ujema tudi s tem,  kar piše v Preroških spisih:</TD>
</TR>
<TR>
<TD >‚»Potem se bom vrnil in na novo zgradil podrto Davidovo hišo,  pozidal bom njene ruševine in jo obnovil.</TD>
</TR>
<TR>
<TD >To bom naredil zato,  da bodo tisti,  ki bodo preostali,  lahko z vsem srcem služili meni,  Jehovu,  skupaj z ljudmi iz vseh narodov,  z ljudmi,  ki se bodo imenovali z mojim imenom, « pravim jaz,  Jehova,  ki delam to, </TD>
</TR>
<TR>
<TD >kar je znano že od zdavnaj.</TD>
</TR>
<TR>
<TD >Zato menim,  da ljudem iz drugih narodov,  ki želijo služiti Bogu,  ne bi smeli povzročati težav, </TD>
</TR>
<TR>
<TD >ampak bi jim morali napisati,  naj se vzdržujejo vsega,  kar je povezano z malikovanjem,  spolne nemorale,  zadavljenih živali in krvi.</TD>
</TR>
<TR>
<TD >Že od davnih časov so po vseh mestih takšni,  ki oznanjajo,  kaj je Mojzes napisal,  saj se njegovi spisi vsak šabat glasno berejo v sinagogah.«</TD>
</TR>
<TR>
<TD >Zatem so se apostoli in starešine,  z vso občino vred,  odločili,  da v Antiohijo skupaj s Pavlom in Barnabom pošljejo dva brata,  ki so ju izbrali izmed sebe. To sta bila Juda,  imenovan tudi Barsaba,  in Sila,  ki sta bila vodilna med brati.</TD>
</TR>
<TR>
<TD >Po njih so poslali tole pismo:<br>»Apostoli in starešine,  vaši bratje,  pišemo vam,  bratje v Antiohiji,  Siriji in Kilikiji,  ki ste iz drugih narodov. Pozdravljeni!</TD>
</TR>
<TR>
<TD >Slišali smo,  da so vas brez našega pooblastila obiskali nekateri od tukaj in vas s svojimi izjavami vznemirili ter skušali zavesti.</TD>
</TR>
<TR>
<TD >Zato smo se soglasno odločili,  da izberemo dva brata in ju pošljemo k vam skupaj z našima dragima bratoma Barnabom in Pavlom, </TD>
</TR>
<TR>
<TD >ki sta tvegala svoje življenje za ime našega Gospoda Jezusa Kristusa.</TD>
</TR>
<TR>
<TD >K vam torej pošiljamo Juda in Sila,  da bi vam onadva vse to še ustno sporočila.</TD>
</TR>
<TR>
<TD >S pomočjo svetega duha smo namreč prišli do sklepa,  da vam ne bomo naložili nobenega drugega bremena razen naslednjih nujnih reči:</TD>
</TR>
<TR>
<TD >vzdržujte se tega,  kar je bilo žrtvovano malikom,  krvi,  zadavljenih živali in spolne nemorale. Če se boste tega dosledno izogibali,  vam bo šlo dobro. Lep pozdrav!«</TD>
</TR>
<TR>
<TD >Bratje so se poslovili in odšli v Antiohijo. Tam so zbrali vse učence in jim predali pismo.</TD>
</TR>
<TR>
<TD >Ko so ga prebrali,  so se razveselili,  ker je bilo tako spodbudno.</TD>
</TR>
<TR>
<TD >Juda in Sila,  ki sta bila tudi sama preroka,  sta brate s številnimi govori spodbudila in okrepila.</TD>
</TR>
<TR>
<TD >Z njimi sta preživela nekaj časa,  in ko sta odhajala,  so jima zaželeli,  da se v miru vrneta v Jeruzalem k bratom,  ki so ju poslali na to pot.</TD>
</TR>
<TR>
<TD >——</TD>
</TR>
<TR>
<TD >Pavel in Barnaba pa sta ostala v Antiohiji. Poučevala sta druge in skupaj s številnimi brati oznanjala dobro novico o Jehovovi besedi.</TD>
</TR>
<TR>
<TD >Pavel je čez nekaj časa rekel Barnabu: »Dajva,  vrniva se v vsa mesta,  v katerih sva oznanila Jehovovo besedo. Obiščiva brate in poglejva,  kako je z njimi.«</TD>
</TR>
<TR>
<TD >Barnaba je vztrajal,  da vzameta s seboj Janeza,  imenovanega tudi Marko.</TD>
</TR>
<TR>
<TD >Pavel pa se s tem ni strinjal,  saj ju je v Pamfiliji zapustil in ju ni več spremljal pri delu.</TD>
</TR>
<TR>
<TD >Zaradi tega je med njima prišlo do hudega prepira in nazadnje sta šla vsak svojo pot. Barnaba je z Markom odplul na Ciper.</TD>
</TR>
<TR>
<TD >Pavel pa je izbral Sila in odšel,  potem ko so bratje molili,  naj mu Jehova izkaže nezasluženo dobroto.</TD>
</TR>
<TR>
<TD >Na poti skozi Sirijo in Kilikijo je obiskoval občine in jih krepil.</TD>
</TR>
<TR>
<TD >Apostolska dela 16. Poglavje</TD>
</TR>
<TR>
<TD >Pavel je tako prišel v Derbo in nato še v Listro. Tam je živel neki učenec z imenom Timotej. Njegova mama,  ki je bila prav tako učenka,  je bila Judinja,  njegov oče pa Grk.</TD>
</TR>
<TR>
<TD >O Timoteju so bratje v Listri in Ikoniju govorili pohvalno.</TD>
</TR>
<TR>
<TD >Pavel je izrazil željo,  da bi ga Timotej spremljal na potovanju,  zato ga je vzel s seboj. Še prej pa ga je dal obrezati zaradi Judov,  saj so v tistih krajih vsi vedeli,  da je njegov oče Grk.</TD>
</TR>
<TR>
<TD >Ko so Pavel in njegova spremljevalca potovali skozi mesta,  so tamkajšnjim bratom sporočali,  kakšne odredbe so sprejeli apostoli in starešine v Jeruzalemu.</TD>
</TR>
<TR>
<TD >Tako so se občine krepile v veri in število učencev je iz dneva v dan raslo.</TD>
</TR>
<TR>
<TD >Nato so potovali skozi Frigijo in Galatijo,  ker jim je sveti duh prepovedal oznanjati Božjo besedo v provinci Aziji.</TD>
</TR>
<TR>
<TD >Ko pa so prišli do Mizije,  so skušali iti v Bitinijo,  toda Jezus jim po duhu tega ni dovolil.</TD>
</TR>
<TR>
<TD >Zato so nadaljevali pot skozi Mizijo in prišli v Troado.</TD>
</TR>
<TR>
<TD >Pavel je ponoči imel videnje. Pred njim je stal neki Makedonec in ga prosil: »Pridi v Makedonijo in nam pomagaj.«</TD>
</TR>
<TR>
<TD >Takoj po tem videnju smo se odpravili v Makedonijo,  saj smo sklepali,  da nas Bog pošilja,  naj dobro novico oznanimo tudi tam.</TD>
</TR>
<TR>
<TD >Zato smo z ladjo odšli iz Troade in pripluli naravnost na Samotrako,  naslednjega dne pa v Neapolo.</TD>
</TR>
<TR>
<TD >Od tam smo šli v rimsko kolonijo Filipi,  ki je najpomembnejše mesto enega od makedonskih okrožij. V tem mestu smo ostali nekaj dni.</TD>
</TR>
<TR>
<TD >Na šabat smo odšli ven iz mesta k reki,  ker smo predvidevali,  da je tam kraj molitve. Usedli smo se in začeli oznanjevati zbranim ženskam.</TD>
</TR>
<TR>
<TD >Med ženskami,  ki so nas poslušale,  je bila tudi Lidija iz mesta Tiatira,  ki je prodajala vijoličasto blago. Bila je verna ženska in Jehova je na široko odprl njeno srce,  da je sprejela to,  kar je Pavel govoril.</TD>
</TR>
<TR>
<TD >Ko pa so se ona in vsi v njeni hiši dali krstiti,  nas je vztrajno prosila: »Če mislite,  da sem zvesta Jehovu,  pridite v mojo hišo in bodite moji gostje.« Prav primorala nas je,  da smo šli k njej domov.</TD>
</TR>
<TR>
<TD >Ko smo nekega dne šli na kraj molitve,  smo srečali neko služkinjo,  ki je imela v sebi hudobnega duha,  to je demona,  ki ji je omogočal napovedovanje prihodnosti. Svojim gospodarjem je z vedeževanjem prinašala veliko dobička.</TD>
</TR>
<TR>
<TD >Hodila je za nami in vpila: »Ti ljudje so sužnji Najvišjega Boga! Oznanjajo vam pot do rešitve!«</TD>
</TR>
<TR>
<TD >To je delala dan za dnem. Potem pa je bilo Pavlu tega dovolj. Obrnil se je k njej in duhu rekel: »V imenu Jezusa Kristusa ti ukazujem,  da pojdi iz nje.« Še tisti trenutek jo je duh zapustil.</TD>
</TR>
<TR>
<TD >Ko so njeni gospodarji videli,  da ne morejo več upati na dobiček,  so prijeli Pavla in Sila in ju odvlekli na trg pred voditelje.</TD>
</TR>
<TR>
<TD >Pred državnimi uradniki so ju obtožili: »Ta človeka vnašata velik nemir v naše mesto. Sta Juda</TD>
</TR>
<TR>
<TD >in širita običaje,  ki jih ne smemo niti sprejeti niti se po njih ravnati,  saj smo rimski državljani.«</TD>
</TR>
<TR>
<TD >Takrat se je množica spravila na njiju,  državni uradniki pa so ukazali,  naj z njiju strgajo oblačila in ju prešibajo.</TD>
</TR>
<TR>
<TD >Potem ko so jima naložili veliko udarcev,  so ju vrgli v ječo in ječarju ukazali,  naj ju dobro straži.</TD>
</TR>
<TR>
<TD >Zaradi tega ukaza ju je ječar zaprl v celico,  ki je bila globoko v notranjosti ječe,  in jima noge dal v klado.</TD>
</TR>
<TR>
<TD >Okoli polnoči sta Pavel in Sila molila in hvalila Boga s pesmijo,  drugi jetniki pa so ju poslušali.</TD>
</TR>
<TR>
<TD >Nenadoma je nastal velik potres,  tako da so se zamajali temelji ječe. Vsa vrata so se v trenutku odprla in vsem jetnikom so se verige odpele in klade odprle.</TD>
</TR>
<TR>
<TD >Ko se je ječar zbudil in videl,  da so vrata ječe odprta,  je potegnil meč in si je že hotel vzeti življenje,  saj je mislil,  da so jetniki pobegnili.</TD>
</TR>
<TR>
<TD >Toda Pavel je glasno zaklical: »Ne delaj tega! Vsi smo še tukaj!«</TD>
</TR>
<TR>
<TD >Ječar je zahteval svetilke,  pohitel noter in pred Pavlom in Silom trepetaje padel na kolena.</TD>
</TR>
<TR>
<TD >Zatem ju je odpeljal ven in rekel: »Gospoda,  kaj moram narediti,  da bom rešen?«</TD>
</TR>
<TR>
<TD >Odgovorila sta mu: »Verovati moraš v Gospoda Jezusa,  pa boste rešeni ti in vsi v tvoji hiši.«</TD>
</TR>
<TR>
<TD >Nato sta njemu in vsem v njegovi hiši oznanila Jehovovo besedo.</TD>
</TR>
<TR>
<TD >Ječar ju je še sredi noči odpeljal s seboj in jima izpral rane,  potem pa so se on in vsi v njegovi hiši takoj dali krstiti.</TD>
</TR>
<TR>
<TD >Pavla in Sila je pripeljal k sebi domov in ju pogostil. Bil je zelo vesel,  da je začel verovati v Boga,  in z njim so se veselili tudi vsi v njegovi hiši.</TD>
</TR>
<TR>
<TD >Ko se je zdanilo,  so državni uradniki poslali stražnike,  naj sporočijo ječarju: »Izpusti tista dva človeka.«</TD>
</TR>
<TR>
<TD >Ječar je o tem obvestil Pavla. Rekel mu je: »Državni uradniki so mi sporočili,  naj vaju izpustim. Zato pridita ven in pojdita v miru.«</TD>
</TR>
<TR>
<TD >Toda Pavel jim je rekel: »Rimska državljana sva,  pa so naju javno pretepli,  in to brez sojenja,  in nato še vrgli v ječo. In zdaj naju hočejo na skrivaj vreči ven? To pa že ne! Naj kar sami pridejo sem in naju pospremijo ven.«</TD>
</TR>
<TR>
<TD >Stražniki so to sporočili državnim uradnikom. Ko so uradniki izvedeli,  da sta rimska državljana,  so se prestrašili.</TD>
</TR>
<TR>
<TD >Zato so prišli k njima in se jima opravičili. Nato so ju pospremili ven in ju prosili,  naj zapustita mesto.</TD>
</TR>
<TR>
<TD >Onadva pa sta se iz ječe odpravila k Lidiji domov. Ko sta videla brate,  sta jih spodbudila in nato odpotovala.</TD>
</TR>
<TR>
<TD >Apostolska dela 17. Poglavje</TD>
</TR>
<TR>
<TD >Pot so nadaljevali skozi Amfipolo in Apolonijo in prispeli v Tesaloniko. Tam so Judje imeli sinagogo</TD>
</TR>
<TR>
<TD >in Pavel jo je po svoji navadi obiskal. S prisotnimi je tri šabate zapored razpravljal na podlagi Svetih spisov.</TD>
</TR>
<TR>
<TD >Razlagal jim je in jim s sklicevanjem na odlomke iz Svetih spisov dokazoval,  da je Kristus moral trpeti in vstati od mrtvih. Govoril je: »Kristus je prav ta Jezus,  ki vam ga jaz oznanjam.«</TD>
</TR>
<TR>
<TD >Nekateri od njih so sprejeli vero in se pridružili Pavlu in Silu. To je naredilo tudi veliko Grkov,  ki so častili Boga,  in kar precej uglednih žensk.</TD>
</TR>
<TR>
<TD >Toda drugi Judje so postali ljubosumni,  zato so nabrali nekaj nepridipravov,  ki so postopali po trgu. Potem ko so zbrali kar precej ljudi,  so vsi skupaj začeli v mestu povzročati nemir. Napadli so Jazonovo hišo in iskali Pavla in Sila,  da bi ju pripeljali ven k zbrani množici.</TD>
</TR>
<TR>
<TD >Ko ju niso našli,  so Jazona in nekaj bratov odvlekli k mestnim voditeljem. Vpili so: »Ljudje,  ki vsepovsod povzročajo težave,  so zdaj prišli še sem!</TD>
</TR>
<TR>
<TD >Ta Jazon pa jih je sprejel v svoj dom. Vsi ti ravnajo v nasprotju s cesarjevimi odredbami. Govorijo,  da je kralj nekdo drug,  namreč Jezus.«</TD>
</TR>
<TR>
<TD >Ko so ljudje in mestni voditelji to slišali,  so se razburili.</TD>
</TR>
<TR>
<TD >Jazona in drugih niso hoteli izpustiti,  dokler jim niso plačali zahtevane varščine.</TD>
</TR>
<TR>
<TD >Takoj ko se je znočilo,  so bratje poslali Pavla in Sila v Berojo. Ko sta prišla tja,  sta šla v judovsko sinagogo.</TD>
</TR>
<TR>
<TD >Judje v tem mestu pa so bili bolj odprti od tistih v Tesaloniki,  saj so sporočilo sprejeli z zelo velikim zanimanjem. Vsak dan so skrbno preiskovali Svete spise,  da bi videli,  ali je to,  kar so slišali,  res.</TD>
</TR>
<TR>
<TD >Številni od njih so sprejeli vero. To je naredilo tudi kar precej uglednih Grkinj in nekaj Grkov.</TD>
</TR>
<TR>
<TD >Ko pa so Judje iz Tesalonike izvedeli,  da Pavel oznanja Božjo besedo tudi v Beroji,  so prišli tja,  da bi nahujskali in razburili ljudi.</TD>
</TR>
<TR>
<TD >Bratje so poskrbeli,  da je Pavel takoj odpotoval proti morju,  Sila in Timotej pa sta ostala v Beroji.</TD>
</TR>
<TR>
<TD >Nekaj bratov je Pavla spremljalo vse do Aten. Preden so se vrnili,  jim je Pavel naročil,  naj Sila in Timotej čim prej prideta k njemu.</TD>
</TR>
<TR>
<TD >Medtem ko ju je Pavel v Atenah čakal,  je opazil,  da je mesto polno malikov,  in to ga je razdražilo.</TD>
</TR>
<TR>
<TD >Tako je začel v sinagogi razpravljati z Judi in drugimi,  ki so častili Boga. Poleg tega je na trgu vsak dan razpravljal s tistimi,  na katere je naletel.</TD>
</TR>
<TR>
<TD >Toda nekateri epikurejski in stoiški filozofi so mu ugovarjali. Eni so govorili: »Le kaj bi ta blebetač rad povedal?« Drugi pa: »Menda oznanja tuje bogove.« To so govorili zato,  ker je oznanjal dobro novico o Jezusu in o vstajenju.</TD>
</TR>
<TR>
<TD >Zato so ga odpeljali na Areopag in mu rekli: »Ali bi lahko izvedeli,  kakšen je ta novi nauk,  o katerem govoriš?</TD>
</TR>
<TR>
<TD >Pripoveduješ nekaj,  kar prvič slišimo. Zanima nas,  kaj vse to pomeni.«</TD>
</TR>
<TR>
<TD >Nihče od Atenčanov in tujcev,  ki so bili v mestu nastanjeni,  ni namreč v prostem času počel nič drugega kot pripovedoval ali poslušal kaj novega.</TD>
</TR>
<TR>
<TD >Pavel je stopil na sredino Areopaga in rekel:<br>»Atenčani,  vidim,  da ste bolj verni kot drugi.</TD>
</TR>
<TR>
<TD >Ko sem se sprehajal po mestu in si pozorno ogledoval,  kaj vse vi častite,  sem na primer našel celo oltar,  na katerem piše: ‚Posvečen Neznanemu bogu. In prav o tem Bogu,  ki ga vi častite,  čeprav ga ne poznate,  vam jaz govorim.</TD>
</TR>
<TR>
<TD >Bog,  ki je naredil svet in vse,  kar je na njem,  je Gospodar neba in zemlje in kot tak ne prebiva v svetiščih,  ki so jih naredili ljudje.</TD>
</TR>
<TR>
<TD >Poleg tega ne potrebuje,  da bi mu ljudje stregli,  saj mu nič ne manjka – on je namreč tisti,  ki vsem ljudem daje življenje,  omogoča dihanje in jih oskrbuje z vsem.</TD>
</TR>
<TR>
<TD >Iz enega človeka je naredil vse narode,  da bi živeli po vsej zemlji. Določil je čas,  kdaj naj se kaj zgodi,  in prostor,  kjer lahko ljudje živijo.</TD>
</TR>
<TR>
<TD >Bog je to naredil zato,  da bi ga ljudje iskali,  celo tipali za njim in ga tudi našli,  ker v resnici ni daleč nikomur od nas.</TD>
</TR>
<TR>
<TD >Po njegovi zaslugi živimo,  se gibamo in obstajamo,  kot so tudi nekateri vaši pesniki rekli: ‚Saj smo vsi njegovi otroci.</TD>
</TR>
<TR>
<TD >Ker smo torej Božji otroci,  ne bi smeli misliti,  da je Božanstvo podobno nečemu,  kar si je človek zamislil in umetniško izoblikoval iz zlata,  srebra ali kamna.</TD>
</TR>
<TR>
<TD >Res je,  da je Bog do zdaj takšno nevednost dopuščal,  vendar zdaj ljudem vsepovsod sporoča,  naj se pokesajo.</TD>
</TR>
<TR>
<TD >Določil je namreč dan,  ko bo pravično sodil vsemu svetu po človeku,  ki ga je za to postavil. Prihod tega dneva je vsem ljudem zajamčil s tem,  da je tega človeka obudil od mrtvih.«</TD>
</TR>
<TR>
<TD >Ko so slišali o vstajenju mrtvih,  so se nekateri začeli posmehovati,  drugi pa so rekli: »Morda nam lahko o tem govoriš še kdaj drugič.«</TD>
</TR>
<TR>
<TD >Pavel je potem odšel, </TD>
</TR>
<TR>
<TD >toda nekateri so šli z njim in začeli verovati. Med njimi so bili Dionizij,  ki je bil sodnik na areopaškem sodišču,  neka ženska,  ki ji je bilo ime Damaris,  in drugi.</TD>
</TR>
<TR>
<TD >Apostolska dela 18. Poglavje</TD>
</TR>
<TR>
<TD >Iz Aten je Pavel odpotoval v Korint.</TD>
</TR>
<TR>
<TD >Tam je srečal nekega Juda z imenom Akvila,  ki je bil doma iz Ponta. Akvila je malo prej z ženo Priskilo prišel v Korint iz Italije,  ker je cesar Klavdij ukazal,  da morajo vsi Judje zapustiti Rim. Pavel ju je obiskal, </TD>
</TR>
<TR>
<TD >in ker so bili vsi istega poklica – izdelovali so šotore – je ostal pri njiju in delal skupaj z njima.</TD>
</TR>
<TR>
<TD >Vsak šabat je imel v sinagogi govor in je skušal Jude in Grke prepričati,  da bi začeli verjeti sporočilu,  ki ga prinaša.</TD>
</TR>
<TR>
<TD >Ko sta potem iz Makedonije prišla Sila in Timotej,  se je Pavel povsem posvetil poučevanju Božje besede. Oznanjeval je Judom in jim dokazoval,  da je Jezus res Kristus.</TD>
</TR>
<TR>
<TD >Oni pa so mu kar naprej nasprotovali in žaljivo govorili,  zato si je otresel prah z oblačil in jim rekel: »Sami boste krivi za to,  kar vas bo doletelo. Jaz ne bom kriv. Zato bom zdaj šel k ljudem iz drugih narodov.«</TD>
</TR>
<TR>
<TD >Tako ni več oznanjeval v sinagogi,  ampak v hiši Titija Justa,  ki je častil Boga in je imel hišo tik ob sinagogi.</TD>
</TR>
<TR>
<TD >Predstojnik sinagoge Krisp in vsi v njegovi hiši pa so začeli verovati v Gospoda. Tudi številni drugi prebivalci Korinta,  ki so slišali sporočilo,  so začeli verovati in se dali krstiti.</TD>
</TR>
<TR>
<TD >Neke noči se je Pavlu v videnju prikazal Gospod in mu rekel: »Še naprej oznanjuj in ne odnehaj! Ne boj se, </TD>
</TR>
<TR>
<TD >saj sem jaz s teboj. Tudi če te bo kdo napadel,  ti ne bo mogel škoditi. V tem mestu imam namreč še veliko ljudi,  ki bodo sprejeli vero.«</TD>
</TR>
<TR>
<TD >Pavel je tako ostal tam eno leto in šest mesecev in ljudi poučeval o Božji besedi.</TD>
</TR>
<TR>
<TD >Ko je v Ahaji kot prokonzul služboval Galion,  so Judje združeno napadli Pavla in ga odvedli k sodnemu stolu.</TD>
</TR>
<TR>
<TD >Rekli so: »Ta človek prepričuje ljudi,  naj na nezakonit način častijo Boga.«</TD>
</TR>
<TR>
<TD >Ko pa je Pavel ravno hotel nekaj reči,  je Galion Judom rekel: »O Judje,  če bi res šlo za kakšno krivico ali hud zločin,  bi bilo prav,  da vam potrpežljivo prisluhnem.</TD>
</TR>
<TR>
<TD >Če pa gre za nesoglasja glede besed,  imen in vaših zakonov,  morate to rešiti sami. Jaz o teh stvareh nočem soditi.«</TD>
</TR>
<TR>
<TD >Nato jih je odgnal izpred sodnega stola.</TD>
</TR>
<TR>
<TD >Takrat je množica zgrabila Sostena,  predstojnika sinagoge,  in ga pred sodnim stolom začela pretepati. Toda Galion se v to ni hotel vpletati.</TD>
</TR>
<TR>
<TD >Pavel je še nekaj časa ostal v Korintu,  nato pa se je poslovil od bratov ter s Priskilo in Akvilom odplul proti Siriji. Še prej se je v Kenhrejah dal ostriči na kratko,  da bi izpolnil svojo zaobljubo.</TD>
</TR>
<TR>
<TD >Ko so pripluli v Efez,  je Priskilo in Akvila pustil v mestu,  sam pa je šel v sinagogo in razpravljal z Judi.</TD>
</TR>
<TR>
<TD >Prosili so ga,  naj ostane dlje,  vendar ni privolil.</TD>
</TR>
<TR>
<TD >Poslovil se je in jim rekel: »Še se bom vrnil k vam,  če bo takšna Jehovova volja.« Nato je iz Efeza odplul</TD>
</TR>
<TR>
<TD >v Cezarejo. Zatem je šel gor in na kratko obiskal občino,  nato pa je odpotoval v Antiohijo.</TD>
</TR>
<TR>
<TD >Ko je tam preživel nekaj časa,  je spet šel na pot. Potoval je skozi Galatijo in Frigijo in v enem kraju za drugim krepil učence.</TD>
</TR>
<TR>
<TD >V Efez pa je prišel neki Jud z imenom Apolo,  ki je bil doma iz Aleksandrije. Bil je spreten govornik in dober poznavalec Svetih spisov.</TD>
</TR>
<TR>
<TD >Poučen je bil o Jehovovih naukih. Ker je bil poln duha in zelo goreč,  je pravilno govoril in učil o Jezusu,  vendar je poznal samo krst,  ki ga je oznanjal Janez.</TD>
</TR>
<TR>
<TD >Apolo je pogumno govoril v sinagogi. Ko sta ga slišala Priskila in Akvila,  sta ga povabila k sebi in mu pomagala bolj točno razumeti Božje nauke.</TD>
</TR>
<TR>
<TD >Ker je želel oditi na drugo stran morja,  v Ahajo,  so efeški bratje pisali tamkajšnjim učencem in jih spodbudili,  naj ga prijazno sprejmejo. Ko je bil tam,  je bil v veliko pomoč tistim,  ki so zaradi Božje nezaslužene dobrote že sprejeli vero.</TD>
</TR>
<TR>
<TD >Z veliko zavzetostjo je namreč Judom javno in temeljito dokazoval,  da se motijo,  ko jim je na podlagi Svetih spisov pojasnjeval,  da je Jezus res Kristus.</TD>
</TR>
<TR>
<TD >Apostolska dela 19. Poglavje</TD>
</TR>
<TR>
<TD >Medtem ko je bil Apolo v Korintu,  je Pavel skozi notranjost dežele pripotoval v Efez. Tam je srečal nekaj učencev</TD>
</TR>
<TR>
<TD >in jih vprašal: »Ali ste dobili svetega duha,  ko ste začeli verovati?« Odgovorili so mu: »Nič nismo slišali o svetem duhu.«</TD>
</TR>
<TR>
<TD >Vprašal jih je: »Kakšen krst ste potem imeli?« Odgovorili so: »Krst,  ki ga je opravljal Janez.«</TD>
</TR>
<TR>
<TD >Pavel pa je rekel: »Janez je krščeval ljudi v znamenje njihove skesanosti. Govoril jim je,  naj verujejo v tistega,  ki prihaja za njim,  namreč v Jezusa.«</TD>
</TR>
<TR>
<TD >Po teh besedah so se dali krstiti v imenu Gospoda Jezusa.</TD>
</TR>
<TR>
<TD >Ko je Pavel nanje položil roke,  so dobili svetega duha in začeli govoriti v tujih jezikih ter prerokovati.</TD>
</TR>
<TR>
<TD >Teh učencev je bilo 12.</TD>
</TR>
<TR>
<TD >Pavel je tri mesece hodil v sinagogo in v njej pogumno oznanjal. Imel je govore in je prepričljivo razpravljal o Božjem kraljestvu.</TD>
</TR>
<TR>
<TD >Toda nekateri so bili trmasti in niso hoteli verjeti. Poleg tega so pred ljudmi žaljivo govorili o Poti. Ko je Pavel to videl,  se je skupaj z učenci umaknil od njih in imel vsak dan govore v Tiranovi šolski predavalnici.</TD>
</TR>
<TR>
<TD >V tej predavalnici je poučeval dve leti,  tako da so Gospodovo besedo slišali vsi,  ki so živeli v provinci Aziji,  tako Judje kot Grki.</TD>
</TR>
<TR>
<TD >Bog je po Pavlu delal izredna in mogočna dela.</TD>
</TR>
<TR>
<TD >Bolnikom so ljudje celo prinašali rute in predpasnike,  ki jih je uporabljal Pavel. Bolni so tako ozdraveli in obsedene so zapustili hudobni duhovi.</TD>
</TR>
<TR>
<TD >Tudi nekateri judovski izganjalci demonov,  ki so potovali naokrog,  so z izgovarjanjem imena Gospoda Jezusa skušali izganjati hudobne duhove. Govorili so: »V imenu Jezusa,  ki ga oznanja Pavel,  vam izrecno ukazujem,  da odidete.«</TD>
</TR>
<TR>
<TD >To je delalo tudi sedem sinov nekega judovskega višjega duhovnika,  ki mu je bilo ime Skeva.</TD>
</TR>
<TR>
<TD >Toda hudobni duh jim je odgovoril: »Jezusa poznam in Pavla tudi. Kdo pa ste vi?«</TD>
</TR>
<TR>
<TD >Takrat je človek,  v katerem je bil ta hudobni duh,  skočil nanje in jih vse obvladal. Znesel se je nad njimi,  tako da so ranjeni in brez obleke pobegnili iz tiste hiše.</TD>
</TR>
<TR>
<TD >Ko se je to razvedelo med vsemi prebivalci Efeza,  med Judi in Grki,  je vse prevzelo strahospoštovanje in ime Gospoda Jezusa se je še bolj poveličevalo.</TD>
</TR>
<TR>
<TD >Mnogi od teh,  ki so začeli verovati,  so odkrito priznavali in pripovedovali,  kaj vse so počeli.</TD>
</TR>
<TR>
<TD >Pravzaprav je kar nekaj tistih,  ki so se ukvarjali z magijo,  zneslo skupaj svoje zvitke in jih pred vsemi sežgalo. Ko so izračunali njihovo skupno vrednost,  so ugotovili,  da so bili vredni 50.000 srebrnikov.</TD>
</TR>
<TR>
<TD >Tako se je Jehovova beseda mogočno širila in premagovala ovire.</TD>
</TR>
<TR>
<TD >Po vseh teh dogodkih se je Pavel odločil,  da se bo po koncu potovanja po Makedoniji in Ahaji odpravil v Jeruzalem. Rekel je: »Najprej grem v Jeruzalem,  potem pa moram še v Rim.«</TD>
</TR>
<TR>
<TD >Tako je dva svoja pomočnika,  Timoteja in Erasta,  poslal v Makedonijo,  sam pa je še nekaj časa ostal v provinci Aziji.</TD>
</TR>
<TR>
<TD >V tistem času je v zvezi s Potjo prišlo do resnega izgreda.</TD>
</TR>
<TR>
<TD >Vse se je začelo z nekim srebrarjem po imenu Demetrij,  ki je izdeloval srebrne Artemidine tempeljčke in s tem omogočal rokodelcem dober zaslužek.</TD>
</TR>
<TR>
<TD >Demetrij je zbral svoje sodelavce in še druge,  ki so se ukvarjali s tem poslom. Rekel jim je: »Možje,  vi dobro veste,  da nam ta posel omogoča blaginjo.</TD>
</TR>
<TR>
<TD >Vidite in slišite lahko,  kaj dela ta Pavel. S svojim govorjenjem,  da z rokami narejeni bogovi niso bogovi,  je prepričal precej ljudi po skoraj vsej provinci Aziji,  ne samo v Efezu,  in jih pregovoril,  da so spremenili svoje verovanje.</TD>
</TR>
<TR>
<TD >Zaradi tega obstaja nevarnost,  da bo naš poklic prišel na slab glas. Pa ne samo to,  lahko se zgodi,  da bo tempelj velike boginje Artemide izgubil veljavo in da celo Artemida,  ki jo častita vsa provinca Azija in ves svet,  ne bo več slavljena.«</TD>
</TR>
<TR>
<TD >Ko so to slišali,  so se razjezili in začeli vzklikati: »Velika je Artemida Efežanov!«</TD>
</TR>
<TR>
<TD >V mestu je zavladala zmeda in ljudje so vsi hkrati pridrveli v gledališče. S seboj so privlekli Gaja in Aristarha,  ki sta bila Makedonca in sta Pavla spremljala na poti.</TD>
</TR>
<TR>
<TD >Pavel je hotel stopiti noter in nagovoriti ljudi,  toda učenci mu niso pustili.</TD>
</TR>
<TR>
<TD >Celo nekateri organizatorji praznovanj in iger,  ki so mu bili naklonjeni,  so mu poslali sporočilo in ga prosili,  naj nikar ne hodi v gledališče in se izpostavlja nevarnosti.</TD>
</TR>
<TR>
<TD >Tam so nekateri vpili eno,  drugi spet nekaj drugega. Med ljudmi je namreč vladala zmeda in večina jih sploh ni vedela,  zakaj so se zbrali.</TD>
</TR>
<TR>
<TD >Judje so potiskali naprej nekega Aleksandra,  zato so mu nekateri iz množice rekli,  naj spregovori. Aleksander je pomignil z roko in hotel pojasniti zadevo.</TD>
</TR>
<TR>
<TD >Toda ko so ugotovili,  da je Jud,  so vsi naenkrat začeli kričati: »Velika je Artemida Efežanov!« To so vpili kaki dve uri.</TD>
</TR>
<TR>
<TD >Ko je mestni upravitelj množico končno le utišal,  je rekel: »Efežani,  kdo pa ne ve,  da je Efez varuh templja velike Artemide in njene podobe,  ki je padla z neba?</TD>
</TR>
<TR>
<TD >To je neizpodbitno,  zato se pomirite in se ne prenaglite.</TD>
</TR>
<TR>
<TD >Ta človeka,  ki ste ju pripeljali,  nista ropala templjev niti nista sramotila naše boginje.</TD>
</TR>
<TR>
<TD >Če hočejo Demetrij in rokodelci,  ki so z njim,  koga tožiti,  imamo za to dneve,  ko zaseda sodišče,  in prokonzule,  pa naj se tam obravnava zadeva.</TD>
</TR>
<TR>
<TD >Če pa hočete še kaj več od tega,  naj se o tem odloča na uradno sklicanem zboru meščanov.</TD>
</TR>
<TR>
<TD >Zaradi današnjega dogodka smo v resni nevarnosti,  da nas obtožijo upora. Ne moremo namreč navesti prav nobenega upravičenega razloga za ta izgred.«</TD>
</TR>
<TR>
<TD >Ko je vse to povedal,  jim je naročil,  naj se razidejo.</TD>
</TR>
<TR>
<TD >Apostolska dela 20. Poglavje</TD>
</TR>
<TR>
<TD >Ko se je nemir v mestu polegel,  je Pavel poslal po učence. Spodbudil jih je in se od njih poslovil,  potem pa odpotoval v Makedonijo.</TD>
</TR>
<TR>
<TD >Potoval je skozi tiste kraje in tamkajšnje učence zelo spodbudil. Tako je prišel v Grčijo</TD>
</TR>
<TR>
<TD >in tam je ostal tri mesece. Nato je hotel odpluti v Sirijo,  toda tik pred plovbo je izvedel,  da so Judje skovali proti njemu zaroto,  zato se je odločil,  da se bo tja vrnil prek Makedonije.</TD>
</TR>
<TR>
<TD >Spremljali so ga Pirov sin Sopater iz Beroje,  Tesaloničana Aristarh in Sekundus,  Gaj iz Derbe in Timotej pa še Tihik in Trofim,  ki sta bila iz province Azije.</TD>
</TR>
<TR>
<TD >Ti bratje so šli pred nama in naju počakali v Troadi, </TD>
</TR>
<TR>
<TD >midva pa sva po prazniku nekvašenega kruha odplula iz Filipov in v petih dneh prišla k njim v Troado. Tam smo ostali sedem dni.</TD>
</TR>
<TR>
<TD >Ko smo se prvi dan v tednu zbrali,  da bi skupaj jedli,  je Pavel zbranim začel govoriti,  saj je naslednji dan nameraval odpotovati. Svoj govor je podaljšal do polnoči, </TD>
</TR>
<TR>
<TD >zato je v zgornji sobi,  v kateri smo bili zbrani,  gorelo kar nekaj svetilk.</TD>
</TR>
<TR>
<TD >Na oknu je sedel neki mladenič z imenom Evtih in med Pavlovim govorom ga je premagal spanec. Trdno je zaspal in padel skozi okno iz drugega nadstropja. Ko so prišli do njega,  so videli,  da je mrtev.</TD>
</TR>
<TR>
<TD >Pavel pa je prišel dol,  se sklonil nad njega in ga objel. Zatem je rekel: »Pomirite se. Spet je živ.«</TD>
</TR>
<TR>
<TD >Potem je šel nazaj gor,  prelomil kruh in začeli so jesti. Še kar nekaj časa se je pogovarjal z njimi,  vse do zore,  in nato odpotoval.</TD>
</TR>
<TR>
<TD >Fanta so odpeljali nazaj in bili so presrečni,  ker je bil živ.</TD>
</TR>
<TR>
<TD >Mi smo se vkrcali na ladjo in odpluli v Asos,  kot nam je Pavel naročil. On pa je šel v Asos peš in se nam je nameraval tam pridružiti na ladji.</TD>
</TR>
<TR>
<TD >Ko je prišel za nami v Asos,  smo ga vzeli na ladjo in odpluli v Mitileno.</TD>
</TR>
<TR>
<TD >Od tam smo naslednji dan nadaljevali pot in pripluli do Hiosa. Drugi dan smo se na kratko ustavili na Samosu,  dan za tem pa smo prišli v Milet.</TD>
</TR>
<TR>
<TD >Pavel se je odločil,  da se ne bomo ustavljali v Efezu in se zadrževali v provinci Aziji,  saj je hitel,  da bi prišel v Jeruzalem do binkošti,  če bi bilo to le mogoče.</TD>
</TR>
<TR>
<TD >Vseeno pa je iz Mileta poslal sporočilo starešinam efeške občine in jih prosil,  naj pridejo k njemu.</TD>
</TR>
<TR>
<TD >Ko so prišli k njemu,  jim je rekel: »Vi dobro veste,  kako sem živel,  ko sem bil med vami,  in to od prvega dne,  ko sem stopil v provinco Azijo.</TD>
</TR>
<TR>
<TD >V solzah in stiskah,  ki so mi jih povzročali Judje s svojimi zarotami,  sem ponižno sužnjeval Gospodu.</TD>
</TR>
<TR>
<TD >Veste tudi,  da vam v vsem tem času nisem zamolčal ničesar takega,  kar bi vam lahko koristilo,  niti se nisem obotavljal poučevati vas javno in po hišah.</TD>
</TR>
<TR>
<TD >Pričeval sem tako Judom kot Grkom in jim temeljito pojasnil,  da se morajo pokesati za grehe,  storjene proti Bogu,  in da morajo začeti verovati v našega Gospoda Jezusa.</TD>
</TR>
<TR>
<TD >Zdaj potujem v Jeruzalem,  ker mi tako narekuje duh,  čeprav ne vem,  kaj se mi bo tam zgodilo.</TD>
</TR>
<TR>
<TD >Vem samo to,  da me sveti duh v vsakem mestu opozarja,  da me čakajo stiske in ječa.</TD>
</TR>
<TR>
<TD >Vendar mi moje življenje sploh ni pomembno,  pomembno mi je to,  da pritečem do konca in opravim službo,  ki sem jo dobil od Gospoda Jezusa,  in sicer da temeljito oznanim dobro novico o Božji nezasluženi dobroti.</TD>
</TR>
<TR>
<TD >Vem,  da me nihče od vas,  katerim sem oznanjal Kraljestvo,  ne bo več videl.</TD>
</TR>
<TR>
<TD >Vi lahko potrdite,  da ni moja krivda,  če kdo izgubi življenje, </TD>
</TR>
<TR>
<TD >saj vam nisem zamolčal nič od tega,  kar se je Bog namenil narediti.</TD>
</TR>
<TR>
<TD >Pazite nase in na vso čredo,  saj vas je sveti duh postavil za njene nadzornike – postavil vas je,  da bi pasli Božjo občino,  ki jo je Bog kupil s krvjo svojega Sina.</TD>
</TR>
<TR>
<TD >Vem,  da bodo po mojem odhodu prišli med vas krvoločni volkovi,  ki s čredo ne bodo ravnali nič kaj nežno.</TD>
</TR>
<TR>
<TD >Med vami se bodo pojavili takšni,  ki bodo izkrivljali resnico,  da bi učence potegnili za seboj.</TD>
</TR>
<TR>
<TD >Zato ostanite budni in ne pozabite,  da sem vsakega od vas tri leta noč in dan poučeval v solzah.</TD>
</TR>
<TR>
<TD >Zdaj pa vas izročam v roke Bogu in njegovi nezasluženi dobroti. Sporočilo o njegovi nezasluženi dobroti vas lahko okrepi in vam da dediščino,  ki je namenjena vsem svetim.</TD>
</TR>
<TR>
<TD >Nikoli nisem hlepel po srebru,  zlatu ali oblačilih koga drugega.</TD>
</TR>
<TR>
<TD >Sami veste,  da sem z lastnimi rokami poskrbel za svoje potrebe in potrebe tistih,  ki so me spremljali.</TD>
</TR>
<TR>
<TD >S svojim zgledom sem vam pokazal,  da morate tudi vi marljivo delati,  da bi lahko pomagali šibkim,  in imeti v mislih to,  kar je rekel Gospod Jezus: ‚Dajati osrečuje bolj kakor prejemati.«</TD>
</TR>
<TR>
<TD >Potem ko je to povedal,  je skupaj z vsemi pokleknil in molil.</TD>
</TR>
<TR>
<TD >Zatem so se vsem ulile solze in so močno jokali. Objeli so Pavla in ga prisrčno poljubljali.</TD>
</TR>
<TR>
<TD >Še posebej so bili žalostni,  ko jim je povedal,  da ga ne bodo več videli. Nato so ga pospremili na ladjo.</TD>
</TR>
<TR>
<TD >Apostolska dela 21. Poglavje</TD>
</TR>
<TR>
<TD >Ko smo se z žalostjo v srcu poslovili od njih in nadaljevali pot po morju,  smo pripluli naravnost na Kos. Naslednji dan smo prispeli na Rodos,  od tam pa smo odpluli v Pataro.</TD>
</TR>
<TR>
<TD >V Patari smo našli ladjo,  ki je bila namenjena v Fenicijo,  se vkrcali nanjo in odpluli.</TD>
</TR>
<TR>
<TD >Na levi strani smo zagledali Ciper,  šli mimo njega in pluli naprej proti Siriji. Ustavili smo se v Tiru,  ker je morala ladja tam razložiti svoj tovor.</TD>
</TR>
<TR>
<TD >Poiskali smo učence in ostali pri njih sedem dni. Ti učenci so zaradi tega,  kar jim je sveti duh razodel,  Pavlu večkrat rekli,  naj ne hodi v Jeruzalem.</TD>
</TR>
<TR>
<TD >Ko je prišel čas za odhod,  smo se odpravili na pot. Vsi učenci,  tudi ženske in otroci,  so nas pospremili iz mesta. Na obali smo pokleknili,  molili</TD>
</TR>
<TR>
<TD >in se poslovili drug od drugega. Mi smo se potem vkrcali na ladjo,  oni pa so se vrnili vsak na svoj dom.</TD>
</TR>
<TR>
<TD >Iz Tira smo pripluli v Ptolemaido. Tam smo šli pozdravit brate in pri njih smo ostali en dan.</TD>
</TR>
<TR>
<TD >Naslednji dan smo odšli iz Ptolemaide in prispeli v Cezarejo. Obiskali smo oznanjevalca dobre novice Filipa,  ki je bil eden od sedmih učencev,  in ostali pri njem doma.</TD>
</TR>
<TR>
<TD >Filip je imel štiri neporočene hčere,  ki so imele dar prerokovanja.</TD>
</TR>
<TR>
<TD >Pri njem smo bili že kar nekaj dni,  ko je iz Judeje prišel prerok,  ki mu je bilo ime Agab.</TD>
</TR>
<TR>
<TD >Agab je pristopil k nam,  vzel Pavlov pas,  si zvezal noge in roke ter rekel: »Sveti duh pravi: ‚Tako bodo Judje v Jeruzalemu zvezali moškega,  ki nosi ta pas,  in ga izročili ljudem iz drugih narodov.«</TD>
</TR>
<TR>
<TD >Ko smo to slišali,  smo mi in tudi drugi prisotni začeli Pavla prositi,  naj ne hodi v Jeruzalem.</TD>
</TR>
<TR>
<TD >Pavel je odgovoril: »Kaj delate? Zakaj jokate in me skušate odvrniti od tega,  da bi šel tja? Lahko ste prepričani,  da sem za ime Gospoda Jezusa v Jeruzalemu pripravljen ne samo biti zvezan,  ampak tudi umreti.«</TD>
</TR>
<TR>
<TD >Videli smo,  da ga ne moremo pregovoriti,  zato smo odnehali in rekli: »Naj se zgodi Jehovova volja.«</TD>
</TR>
<TR>
<TD >Potem smo se pripravili za pot in odšli v Jeruzalem.</TD>
</TR>
<TR>
<TD >Spremljalo nas je tudi nekaj učencev iz Cezareje,  da bi nas pripeljali k enemu od prvih učencev,  k Mnazonu s Cipra,  ki naj bi nas sprejel v svoj dom.</TD>
</TR>
<TR>
<TD >Ko smo prišli v Jeruzalem,  so nas bratje z veseljem sprejeli.</TD>
</TR>
<TR>
<TD >Naslednji dan smo skupaj s Pavlom šli k Jakobu. Tam so bili zbrani vsi starešine.</TD>
</TR>
<TR>
<TD >Pavel jih je pozdravil in jim začel podrobno pripovedovati,  kaj vse je Bog z njegovim oznanjevanjem dosegel med narodi.</TD>
</TR>
<TR>
<TD >Ko so to slišali,  so začeli slaviti Boga. Pavlu so zatem rekli: »Brat,  vidiš lahko,  da je na tisoče Judov sprejelo vero. Vsi ti se zvesto držijo Zakonika.</TD>
</TR>
<TR>
<TD >Toda o tebi so slišali govorice,  da vse Jude med narodi učiš,  naj zavržejo Mojzesov Zakonik. Slišali so,  da jim govoriš,  naj ne obrezujejo svojih otrok in naj se ne ravnajo po ustaljenih običajih.</TD>
</TR>
<TR>
<TD >Torej,  kaj naj glede tega naredimo? Zagotovo bodo izvedeli,  da si prišel.</TD>
</TR>
<TR>
<TD >Zato predlagamo,  da narediš naslednje: Poznamo štiri moške,  ki so se zaobljubili.</TD>
</TR>
<TR>
<TD >Vzemi jih s seboj,  se z njimi obredno očisti in poskrbi za njihove stroške,  da si bodo lahko obrili glavo. Tako bodo vsi vedeli,  da govorice o tebi niso resnične,  ampak da živiš tako,  kot je prav,  in se tudi sam ravnaš po Zakoniku.</TD>
</TR>
<TR>
<TD >Vernikom iz drugih narodov pa smo že v pismu sporočili našo odločitev,  naj se vzdržujejo tega,  kar je žrtvovano malikom,  krvi,  zadavljenih živali in spolne nemorale.«</TD>
</TR>
<TR>
<TD >Pavel je naslednji dan vzel tiste štiri moške,  se skupaj z njimi obredno očistil in vstopil v tempelj,  da bi objavil,  kdaj se bodo iztekli dnevi za obredno očiščenje,  ko naj bi se za vsakega od njih prinesla daritev.</TD>
</TR>
<TR>
<TD >Ko pa se je sedem dni za očiščenje že skoraj izteklo,  so ga v templju videli Judje iz province Azije in vso množico dvignili na noge. Pavla so zgrabili</TD>
</TR>
<TR>
<TD >in vpili: »Izraelci,  pomagajte! Ta človek je tisti,  ki med ljudmi vsepovsod širi nauke,  ki so naperjeni proti našemu ljudstvu,  našemu Zakoniku in temu svetemu kraju. To pa še ni vse,  v tempelj je pripeljal celo Grke in ta kraj oskrunil.«</TD>
</TR>
<TR>
<TD >To so rekli zato,  ker so prej Pavla videli v mestu skupaj z Efežanom Trofimom in so mislili,  da ga je pripeljal v tempelj.</TD>
</TR>
<TR>
<TD >Po vsem mestu je zavladal velik nemir in ljudje so hiteli v tempelj. Zgrabili so Pavla,  ga odvlekli iz templja in vrata takoj zaprli.</TD>
</TR>
<TR>
<TD >Skoraj bi ga že ubili,  ko je do vojaškega poveljnika prišla novica,  da je po vsem Jeruzalemu zavladal velik nemir.</TD>
</TR>
<TR>
<TD >Poveljnik je takoj skupaj z vojaki in stotniki stekel k množici. Ko so ljudje zagledali njega in vojake,  so Pavla nehali pretepati.</TD>
</TR>
<TR>
<TD >Poveljnik se je približal in ukazal,  naj Pavla primejo in vklenejo v dve verigi. Zatem je začel poizvedovati,  kdo je ta človek in kaj je naredil.</TD>
</TR>
<TR>
<TD >Toda nekateri v množici so vpili eno,  drugi spet nekaj drugega. Poveljnik zaradi vpitja ni mogel dobiti jasnega odgovora,  zato je vojakom ukazal,  naj ga odpeljejo v vojašnico.</TD>
</TR>
<TR>
<TD >Ko pa je Pavel prišel do stopnic,  so ga morali vojaki zaradi nasilne množice nesti.</TD>
</TR>
<TR>
<TD >Ljudje so namreč šli za njimi in vpili: »Ubijte ga!«</TD>
</TR>
<TR>
<TD >Ravno so hoteli vstopiti v vojašnico,  ko je Pavel poveljnika vprašal: »Ali smem nekaj reči?« Poveljnik mu je rekel: »Ti znaš grško?</TD>
</TR>
<TR>
<TD >Ali nisi ti tisti Egipčan,  ki je pred nekaj časa zanetil upor in tistih 4000 oboroženih mož odpeljal v pustinjo?«</TD>
</TR>
<TR>
<TD >Pavel je nato rekel: »Jaz sem Jud iz Tarza,  pomembnega mesta v Kilikiji. Prosim te,  da mi dovoliš nagovoriti množico.«</TD>
</TR>
<TR>
<TD >Poveljnik mu je dovolil in Pavel je na stopnicah z roko pomignil ljudem. Nastala je čista tišina in Pavel jih je nagovoril po hebrejsko:</TD>
</TR>
<TR>
<TD >Apostolska dela 22. Poglavje</TD>
</TR>
<TR>
<TD >»Bratje in očetje,  prisluhnite,  kaj vam bom povedal v zagovor.«</TD>
</TR>
<TR>
<TD >Ko so ljudje slišali,  da jih nagovarja po hebrejsko,  so bili še bolj tiho,  on pa je rekel:</TD>
</TR>
<TR>
<TD >»Sem Jud. Rodil sem se v Tarzu v Kilikiji,  izšolal pa sem se v tem mestu pri Gamalielovih nogah. Naučen sem bil do potankosti upoštevati Zakonik naših prednikov in Bogu sem služil tako goreče kot vsi vi danes tukaj.</TD>
</TR>
<TR>
<TD >Privržence te Poti sem preganjal – moške in ženske sem prijel,  jih poslal v ječo in nekatere sem dal celo usmrtiti.</TD>
</TR>
<TR>
<TD >To lahko potrdita veliki duhovnik in ves svet starešin. Od njih sem tudi dobil pisma za naše brate v Damasku in odpravil sem se tja,  da bi privržence Poti prijel in jih zvezane pripeljal sem v Jeruzalem,  da bi jih tukaj kaznovali.</TD>
</TR>
<TR>
<TD >Bil sem že blizu Damaska,  ko me je okoli poldneva nenadoma obsijala močna svetloba z neba.</TD>
</TR>
<TR>
<TD >Padel sem na tla in zaslišal glas,  ki mi je rekel: ‚Savel,  Savel,  zakaj me preganjaš?</TD>
</TR>
<TR>
<TD >Vprašal sem: ‚Gospod,  kdo si? Glas mi je odgovoril: ‚Jaz sem Jezus Nazarečan,  ki ga ti preganjaš.</TD>
</TR>
<TR>
<TD >Možje,  ki so bili z menoj,  so sicer videli svetlobo,  niso pa razumeli,  kaj mi je glas govoril.</TD>
</TR>
<TR>
<TD >Nato sem rekel: ‚Gospod,  kaj naj naredim? Gospod mi je rekel: ‚Vstani,  pojdi v Damask in tam boš izvedel,  kaj vse moraš narediti.</TD>
</TR>
<TR>
<TD >Zaradi zelo močne svetlobe sem oslepel,  zato so me možje,  ki so potovali z menoj,  morali prijeti za roko in odpeljati v Damask.</TD>
</TR>
<TR>
<TD >Tam je živel neki človek,  ki mu je bilo ime Ananija. Ananija se je zvesto držal Zakonika in je bil na dobrem glasu pri tamkajšnjih Judih.</TD>
</TR>
<TR>
<TD >Obiskal me je,  pristopil k meni in mi rekel: ‚Savel,  moj brat,  naj se ti povrne vid! Vid se mi je še tisti trenutek povrnil in lahko sem ga videl.</TD>
</TR>
<TR>
<TD >On pa mi je rekel: ‚Bog naših praočetov te je izbral,  da spoznaš njegovo voljo in da vidiš pravičnega in slišiš njegov glas.</TD>
</TR>
<TR>
<TD >Pred vsemi ljudmi boš namreč pričal o njem in oznanil to,  kar si videl in slišal.</TD>
</TR>
<TR>
<TD >Zato ne odlašaj,  ampak se daj krstiti. Umij se svojih grehov tako,  da veruješ v njegovo ime.</TD>
</TR>
<TR>
<TD >Ko sem se vrnil v Jeruzalem in sem molil v templju,  sem padel v zamaknjenost.</TD>
</TR>
<TR>
<TD >Prikazal se mi je Gospod in rekel: ‚Pohiti,  hitro zapusti Jeruzalem. Ljudje tukaj ne bodo sprejeli tega,  kar pričuješ o meni.</TD>
</TR>
<TR>
<TD >Odgovoril sem mu: ‚Gospod,  sami dobro vedo,  da sem prej hodil po sinagogah ter zapiral in pretepal tiste,  ki so verjeli vate.</TD>
</TR>
<TR>
<TD >Vedo,  da sem bil tam,  ko so ubili Štefana,  tvojo pričo,  in da sem odobraval,  kar so delali. Stal sem zraven in čuval vrhnja oblačila njegovih ubijalcev.</TD>
</TR>
<TR>
<TD >Gospod mi je kljub temu rekel: ‚Pojdi,  poslal te bom namreč k daljnim narodom.«</TD>
</TR>
<TR>
<TD >Do tega trenutka so ljudje Pavla še poslušali,  potem pa so zavpili: »Ubijte tega človeka! Ni vreden,  da živi!«</TD>
</TR>
<TR>
<TD >Ker so kričali in v zrak metali svoja vrhnja oblačila in prah, </TD>
</TR>
<TR>
<TD >je vojaški poveljnik ukazal,  naj ga odpeljejo v vojašnico in bičajo,  dokler ne bo povedal,  kaj je naredil. To je ukazal,  da bi ugotovil,  zakaj vpijejo,  da si zasluži smrt.</TD>
</TR>
<TR>
<TD >Toda Pavel je,  ko so ga že privezali za bičanje,  vprašal stotnika,  ki je stal poleg: »Ali vam zakon dovoljuje bičati rimskega državljana,  ki ni obsojen?«</TD>
</TR>
<TR>
<TD >Ko je stotnik to slišal,  je šel k poveljniku in mu poročal,  kaj je rekel Pavel. Nato ga je vprašal: »Kaj boš naredil? Ta človek je vendar rimski državljan.«</TD>
</TR>
<TR>
<TD >Poveljnik je pristopil k Pavlu in mu rekel: »Povej mi,  ali si res rimski državljan.« Pavel je odgovoril: »Sem.«</TD>
</TR>
<TR>
<TD >Poveljnik je rekel: »Jaz sem si državljanske pravice kupil za veliko denarja.« »Jaz pa jih imam že od rojstva, « je pripomnil Pavel.</TD>
</TR>
<TR>
<TD >Vojaki,  ki so ga že skoraj začeli zasliševati z mučenjem,  so se zato hitro odmaknili od njega. Vojaški poveljnik pa se je prestrašil,  ko je dojel,  da je dal vkleniti rimskega državljana.</TD>
</TR>
<TR>
<TD >Ker je želel ugotoviti,  česa natanko ga Judje obtožujejo,  mu je naslednji dan snel verige in ukazal višjim duhovnikom in vsemu sanhedrinu,  naj se zberejo. Nato je pripeljal Pavla in ga postavil med njih.</TD>
</TR>
<TR>
<TD >Apostolska dela 23. Poglavje</TD>
</TR>
<TR>
<TD >Pavel je pozorno pogledal po sanhedrinu in rekel: »Bratje,  vse svoje življenje sem ravnal tako,  da imam pred Bogom popolnoma čisto vest.«</TD>
</TR>
<TR>
<TD >Ko je veliki duhovnik Ananija to slišal,  je tem,  ki so stali poleg Pavla,  ukazal,  naj ga udarijo po ustih.</TD>
</TR>
<TR>
<TD >Pavel pa mu je rekel: »Bog bo udaril tebe,  ti stena pobeljena! Kako lahko sediš tu in mi sodiš v skladu z Zakonikom,  hkrati pa se ga sam ne držiš,  saj si ukazal,  naj me udarijo?!«</TD>
</TR>
<TR>
<TD >Ti,  ki so stali poleg Pavla,  so rekli: »Kako si drzneš žaliti Božjega velikega duhovnika?!«</TD>
</TR>
<TR>
<TD >Pavel je odgovoril: »Bratje,  nisem vedel,  da je veliki duhovnik. Saj vem,  da v Svetih spisih piše: ‚Ne žali voditelja svojega ljudstva.«</TD>
</TR>
<TR>
<TD >Pavel se je zavedal,  da sanhedrin sestavljajo saduceji in farizeji,  zato je vzkliknil: »Bratje,  jaz sem farizej in tudi moji predniki so bili farizeji. Sodi se mi,  ker verjamem v vstajenje mrtvih.«</TD>
</TR>
<TR>
<TD >Zaradi teh njegovih besed je med farizeji in saduceji prišlo do nesoglasja in nastala sta dva tabora.</TD>
</TR>
<TR>
<TD >Saduceji namreč pravijo,  da ni ne vstajenja,  ne angelov,  ne duhov,  farizeji pa trdijo,  da vse to obstaja.</TD>
</TR>
<TR>
<TD >Zato je nastalo glasno vpitje. Nekateri pismouki iz farizejske stranke so vstali in se začeli hudo prerekati. Govorili so: »Menimo,  da ta človek ni naredil nič napačnega. Kaj pa,  če je z njim govoril duh ali angel?«</TD>
</TR>
<TR>
<TD >Ko se je prerekanje zaostrilo,  se je vojaški poveljnik ustrašil,  da bodo Pavla raztrgali. Zato je vojakom zapovedal,  naj gredo tja,  ga potegnejo iz njihove sredine in pripeljejo v vojašnico.</TD>
</TR>
<TR>
<TD >Ponoči se je Pavlu prikazal Gospod in mu rekel: »Le pogumno! Kot si temeljito pričal o meni v Jeruzalemu,  tako moraš pričati tudi v Rimu.«</TD>
</TR>
<TR>
<TD >Zjutraj so Judje skovali zaroto in se zakleli,  da ne bodo ne jedli ne pili,  dokler ne bodo Pavla ubili.</TD>
</TR>
<TR>
<TD >Teh zarotnikov je bilo več kot 40.</TD>
</TR>
<TR>
<TD >Odšli so k višjim duhovnikom in starešinam in rekli: »Slovesno smo se zakleli,  da ne bomo zaužili niti grižljaja,  dokler ne bomo ubili Pavla.</TD>
</TR>
<TR>
<TD >Zato zdaj skupaj s sanhedrinom sporočite vojaškemu poveljniku,  naj ga pripelje k vam. Recite mu,  da nameravate njegov primer bolj podrobno preiskati. Mi pa bomo pripravljeni čakali,  da ga ubijemo,  še preden bo prišel blizu.«</TD>
</TR>
<TR>
<TD >Toda sin Pavlove sestre je izvedel,  da nameravajo postaviti zasedo,  zato je prišel v vojašnico in o tem obvestil Pavla.</TD>
</TR>
<TR>
<TD >Pavel je zatem poklical enega od stotnikov in rekel: »Odpelji tega mladeniča k vojaškemu poveljniku,  ker mu mora nekaj sporočiti.«</TD>
</TR>
<TR>
<TD >Stotnik ga je peljal k poveljniku in rekel: »Jetnik Pavel me je poklical in me prosil,  naj k tebi pripeljem tega mladeniča,  ker ti mora nekaj povedati.«</TD>
</TR>
<TR>
<TD >Poveljnik je mladeniča prijel za roko in ga odpeljal nekam,  kjer sta bila sama. Vprašal ga je: »Kaj mi moraš sporočiti?«</TD>
</TR>
<TR>
<TD >Mladenič je odgovoril: »Judje so se dogovorili,  da te bodo prosili,  da Pavla jutri pripelješ pred sanhedrin. Rekli bodo,  da bi radi izvedeli več podrobnosti o njegovem primeru.</TD>
</TR>
<TR>
<TD >Ne pusti se jim pregovoriti. Več kot 40 jih bo namreč v zasedi čakalo nanj. Zakleli so se,  da ne bodo ne jedli ne pili,  dokler ga ne ubijejo. So že pripravljeni in čakajo na tvojo odobritev.«</TD>
</TR>
<TR>
<TD >Poveljnik je nato mladeniču dovolil oditi,  ampak še prej mu je ukazal: »Nikomur ne povej,  da si o tem govoril z menoj.«</TD>
</TR>
<TR>
<TD >Zatem je poklical dva stotnika in jima rekel: »Pripravita 200 pešakov pa še 70 konjenikov in 200 suličarjev,  da boste ob 21. uri odpotovali naravnost v Cezarejo.</TD>
</TR>
<TR>
<TD >Poleg tega priskrbita konje za Pavla in ga varno pripeljite k upravitelju province Feliksu.«</TD>
</TR>
<TR>
<TD >Poveljnik je napisal tudi pismo z naslednjo vsebino:</TD>
</TR>
<TR>
<TD >»Jaz,  Klavdij Lizija,  pišem tebi,  velespoštovani upravitelj province Feliks: Pozdravljen!</TD>
</TR>
<TR>
<TD >Judje so tega človeka prijeli in so ga že skoraj ubili,  ampak jaz sem s svojimi vojaki hitro prišel in ga rešil,  ker sem izvedel,  da je rimski državljan.</TD>
</TR>
<TR>
<TD >Želel sem ugotoviti,  česa ga obtožujejo,  zato sem ga pripeljal pred njihov sanhedrin.</TD>
</TR>
<TR>
<TD >Odkril sem,  da so njihove obtožbe povezane z njihovim Zakonikom in da ni naredil nič takega,  za kar bi si zaslužil smrt ali pa ječo.</TD>
</TR>
<TR>
<TD >Toda izvedel sem,  da so proti njemu skovali zaroto,  zato sem ga takoj poslal k tebi in tožnikom ukazal,  naj pred teboj povedo,  kaj imajo proti njemu.«</TD>
</TR>
<TR>
<TD >Vojaki so naredili to,  kar jim je bilo ukazano,  in Pavla ponoči pripeljali v Antipatrido.</TD>
</TR>
<TR>
<TD >Naslednji dan so konjeniki z njim nadaljevali pot,  ostali vojaki pa so se vrnili v vojašnico.</TD>
</TR>
<TR>
<TD >Ko so konjeniki prispeli v Cezarejo,  so upravitelju province izročili pismo in mu predali Pavla.</TD>
</TR>
<TR>
<TD >Upravitelj je pismo prebral in Pavla vprašal,  iz katere province je. Pavel mu je odgovoril,  da je iz Kilikije.</TD>
</TR>
<TR>
<TD >»Temeljito te bom zaslišal, « je rekel,  »ko bodo prišli tvoji tožniki.« Nato je ukazal,  naj ga v Herodovi palači zaprejo in stražijo.</TD>
</TR>
<TR>
<TD >Apostolska dela 24. Poglavje</TD>
</TR>
<TR>
<TD >Čez pet dni je v Cezarejo prišel veliki duhovnik Ananija z nekaj judovskimi starešinami in javnim govornikom po imenu Tertul. Upravitelju province so predstavili svojo obtožbo proti Pavlu.</TD>
</TR>
<TR>
<TD >Ko so Tertulu dali besedo,  je začel obtoževati Pavla. Rekel je:<br>»Velespoštovani Feliks! Po tvoji zaslugi uživamo velik mir in zaradi tvoje preudarnosti se v tem narodu izvajajo reforme.</TD>
</TR>
<TR>
<TD >To vedno in povsod priznavamo z največjo hvaležnostjo.</TD>
</TR>
<TR>
<TD >Nočem te še naprej zadrževati,  zato te prosim,  da nam v svoji prijaznosti le za trenutek prisluhneš.</TD>
</TR>
<TR>
<TD >Ugotovili smo namreč,  da je ta človek prava nadloga,  da med Judi po vsem svetu neti upore in da je vodja ločine Nazarečanov.</TD>
</TR>
<TR>
<TD >Poleg tega je skušal oskruniti tempelj in zato smo ga prijeli.</TD>
</TR>
<TR>
<TD >——</TD>
</TR>
<TR>
<TD >Ko ga boš zaslišal,  se boš lahko tudi sam prepričal,  da so naše obtožbe resnične.«</TD>
</TR>
<TR>
<TD >Takrat so se mu tudi Judje pridružili v napadu na Pavla in zatrjevali,  da je vse to res.</TD>
</TR>
<TR>
<TD >Nato je upravitelj province pokimal Pavlu,  naj spregovori,  in Pavel je rekel:<br>»Dobro vem,  da že vrsto let sodiš temu narodu,  zato sem vesel,  da se lahko zagovarjam pred teboj.</TD>
</TR>
<TR>
<TD >Sam lahko preveriš,  da ni minilo več kot</TD>
</TR>
<TR>
<TD >dni,  odkar sem šel v Jeruzalem častit Boga. 12  Niso me videli,  da bi se v templju s kom prepiral niti da bi v sinagogah ali kje drugje v mestu ljudi nagovarjal k množičnemu zbiranju.</TD>
</TR>
<TR>
<TD >Za svoje obtožbe proti meni ti ne morejo predložiti nobenih dokazov.</TD>
</TR>
<TR>
<TD >Priznam pa,  da živim skladno z vero,  ki ji moji tožniki pravijo ločina,  in da skladno z njo služim Bogu svojih praočetov. Verjamem vse,  kar je določeno v Zakoniku in zapisano v Preroških spisih.</TD>
</TR>
<TR>
<TD >Enako kot ti možje tudi jaz upam,  da bo Bog obudil v življenje tako pravične kot nepravične.</TD>
</TR>
<TR>
<TD >Zaradi tega si stalno prizadevam,  da bi imel čisto vest pred Bogom in pred ljudmi.</TD>
</TR>
<TR>
<TD >Zdaj pa sem se po več letih vrnil v Jeruzalem,  da bi svojemu narodu prinesel denarno pomoč in daroval žrtve Bogu.</TD>
</TR>
<TR>
<TD >Bil sem ravno sredi teh opravkov in obredno očiščen,  ko so me našli v templju. Okoli sebe nisem zbiral ljudi niti nisem povzročal težav. Tam je bilo nekaj Judov iz province Azije, </TD>
</TR>
<TR>
<TD >in če me imajo res česa obtožiti,  bi morali biti tu pred teboj in predstaviti svojo obtožbo.</TD>
</TR>
<TR>
<TD >Ali pa naj ti možje,  ki so tukaj,  povedo,  kaj so ugotovili,  ko se mi je sodilo pred sanhedrinom. Naj povedo,  kaj sem narobe naredil, </TD>
</TR>
<TR>
<TD >razen tega,  da sem med sojenjem zavpil: ‚Danes se mi sodi pred vami,  ker verjamem v vstajenje mrtvih!«</TD>
</TR>
<TR>
<TD >Toda Feliks je precej dobro poznal dejstva glede te Poti,  zato je prekinil obravnavo in možem rekel: »O tej vaši zadevi se bom odločil,  ko bo prišel vojaški poveljnik Lizija.«</TD>
</TR>
<TR>
<TD >Nato je stotniku naročil,  naj Pavla obdržijo v priporu,  vendar naj mu pustijo nekaj svobode. Naročil je tudi,  naj Pavlovim prijateljem dovolijo,  da mu priskrbijo to,  kar potrebuje.</TD>
</TR>
<TR>
<TD >Nekaj dni pozneje je Feliks pripeljal ženo Druzilo,  ki je bila Judinja. Poslal je po Pavla in mu prisluhnil,  ko je govoril o veri v Kristusa Jezusa.</TD>
</TR>
<TR>
<TD >Ko pa je govoril o tem,  kar je prav,  o samoobvladanju in o času,  ko bo Bog sodil ljudem,  se je Feliks prestrašil. »Za zdaj pojdi, « je rekel Pavlu,  »ko bom imel drugič čas,  pa bom spet poslal pote.«</TD>
</TR>
<TR>
<TD >Feliks je upal,  da bo od Pavla dobil podkupnino,  zato je velikokrat poslal ponj in se z njim pogovarjal.</TD>
</TR>
<TR>
<TD >Po dveh letih je Feliksa nasledil Porcij Fest. Takrat je bil Pavel še vedno v priporu,  saj ga Feliks ni izpustil,  ker se je želel prikupiti Judom.</TD>
</TR>
<TR>
<TD >Apostolska dela 25. Poglavje</TD>
</TR>
<TR>
<TD >Fest se je tri dni po tem,  ko je prišel v provinco Judejo in prevzel oblast,  odpravil iz Cezareje v Jeruzalem.</TD>
</TR>
<TR>
<TD >Tam so ga višji duhovniki in judovski vodilni možje seznanili s svojimi obtožbami proti Pavlu. Festa so vztrajno prosili, </TD>
</TR>
<TR>
<TD >naj jim naredi uslugo in naj da tega človeka prepeljati v Jeruzalem. Načrtovali so,  da bodo Pavlu ob poti pripravili zasedo in ga ubili.</TD>
</TR>
<TR>
<TD >Toda Fest jim je odgovoril,  da mora Pavel ostati v priporu v Cezareji in da se bo tja v kratkem vrnil tudi sam.</TD>
</TR>
<TR>
<TD >Rekel je: »Naj gredo vaši voditelji z menoj in tega človeka tam obtožijo,  če je res naredil kaj napačnega.«</TD>
</TR>
<TR>
<TD >V Jeruzalemu je ostal od osem do deset dni,  potem pa se je vrnil v Cezarejo. Naslednji dan se je usedel na sodni stol in ukazal,  naj privedejo Pavla.</TD>
</TR>
<TR>
<TD >Ko je Pavel prišel,  so ga obkrožili Judje,  ki so prišli iz Jeruzalema,  in izrekli mnogo hudih obtožb proti njemu,  ki pa jih niso mogli dokazati.</TD>
</TR>
<TR>
<TD >Pavel je v svoj zagovor rekel: »Nisem grešil ne proti judovskemu Zakoniku,  ne proti templju,  ne proti cesarju.«</TD>
</TR>
<TR>
<TD >Fest se je želel prikupiti Judom,  zato je Pavla vprašal: »Ali želiš,  da gremo v Jeruzalem,  da se ti sodi tam v moji navzočnosti?«</TD>
</TR>
<TR>
<TD >Toda Pavel je odgovoril: »Stojim pred cesarskim sodnim stolom in tu bi se mi moralo soditi. Judom nisem naredil nič slabega,  kar tudi tebi postaja vse bolj jasno.</TD>
</TR>
<TR>
<TD >Če sem res zločinec in sem zagrešil kaj,  za kar si zaslužim smrt,  ne prosim,  naj se mi prizanese. Če pa obtožbe teh mož nimajo nobene podlage,  potem nihče nima pravice,  da me izroči njim,  zato da bi jim ustregel. Želim,  da moj primer obravnava cesar!«</TD>
</TR>
<TR>
<TD >Fest se je pogovoril s svojimi svetovalci,  potem pa rekel: »Želel si,  da tvoj primer obravnava cesar,  zato boš šel k cesarju.«</TD>
</TR>
<TR>
<TD >Čez nekaj dni sta v Cezarejo na vljudnostni obisk k Festu prišla kralj Agripa in Berenika.</TD>
</TR>
<TR>
<TD >Tam sta ostala nekaj dni in Fest je kralju predstavil Pavlov primer. Rekel je:<br>»Feliks je v ječi pustil nekega človeka, </TD>
</TR>
<TR>
<TD >in ko sem bil v Jeruzalemu,  so me višji duhovniki in judovski starešine seznanili s svojimi obtožbami proti njemu ter zanj zahtevali obsodilno sodbo.</TD>
</TR>
<TR>
<TD >Jaz pa sem jim rekel,  da postopek pri Rimljanih ni tak,  da bi človeka obsodili,  zato da bi komu ustregli. Obtoženec se mora najprej soočiti s svojimi tožniki in dobiti priložnost,  da se glede obtožbe zagovarja.</TD>
</TR>
<TR>
<TD >Ko so prišli sem,  nisem zapravljal časa,  ampak sem se že naslednji dan usedel na sodni stol in ukazal,  naj tega človeka privedejo.</TD>
</TR>
<TR>
<TD >Tožniki so vstali in ga začeli obtoževati,  vendar ga niso obtožili nobenega od zločinov,  za katere sem pričakoval,  da ga bodo obtožili.</TD>
</TR>
<TR>
<TD >Z njim so v sporu samo zaradi njihove vere in zaradi nekega Jezusa,  ki je že umrl,  Pavel pa trdi,  da še živi.</TD>
</TR>
<TR>
<TD >Ker nisem vedel,  kako ta spor rešiti,  sem ga vprašal,  ali bi želel iti v Jeruzalem,  da bi se mu tam sodilo.</TD>
</TR>
<TR>
<TD >Ko pa je Pavel s prizivom zahteval,  da ostane v priporu in da se odločitev prepusti Njegovemu Veličanstvu,  sem ukazal,  naj bo v priporu,  dokler ga ne bom poslal k cesarju.«</TD>
</TR>
<TR>
<TD >»Tudi jaz bi rad slišal tega človeka, « je rekel Agripa. Fest pa mu je odgovoril: »Jutri ga boš slišal.«</TD>
</TR>
<TR>
<TD >Tako sta Agripa in Berenika naslednji dan prišla z velikim bliščem in vstopila v sprejemno dvorano skupaj z vojaškimi poveljniki in pomembnimi meščani. Vojaki so zatem na Festov ukaz privedli Pavla.</TD>
</TR>
<TR>
<TD >Fest pa je rekel: »Kralj Agripa in vsi vi,  ki ste tu z nami,  pred vami stoji človek,  zaradi katerega so se vsi Judje v Jeruzalemu pa tudi tukaj obrnili name s prošnjo. Vpili so,  da mora umreti.</TD>
</TR>
<TR>
<TD >Toda ugotovil sem,  da ni naredil nič takega,  za kar bi si zaslužil smrt. Ko me je prosil,  da njegov primer obravnava Njegovo Veličanstvo,  sem se odločil,  da njegovi prošnji ustrežem.</TD>
</TR>
<TR>
<TD >Vendar ne morem glede njega cesarju napisati nič oprijemljivega. Zato sem ga pripeljal pred vse vas,  še posebej pred tebe,  kralj Agripa,  da bom morda po tem zaslišanju lahko kaj napisal.</TD>
</TR>
<TR>
<TD >Ne zdi se mi namreč razumno poslati jetnika v Rim,  zraven pa ne navesti obtožb proti njemu.«</TD>
</TR>
<TR>
<TD >Apostolska dela 26. Poglavje</TD>
</TR>
<TR>
<TD >Agripa je Pavlu rekel: »Dovoljeno ti je,  da se zagovarjaš.« Pavel je iztegnil roko in začel svoj zagovor:</TD>
</TR>
<TR>
<TD >»Kralj Agripa,  vesel sem,  da se lahko danes prav pred teboj zagovarjam glede obtožb,  ki jih imajo Judje proti meni, </TD>
</TR>
<TR>
<TD >še posebej zato,  ker zelo dobro poznaš vse običaje in spore med Judi. Zato te prosim,  da me potrpežljivo poslušaš.</TD>
</TR>
<TR>
<TD >Mnogi Judje vedo,  kako sem že od otroštva živel med svojimi rojaki,  tudi Jeruzalemčani.</TD>
</TR>
<TR>
<TD >Vsi,  ki me poznajo že od prej,  ti lahko povedo,  če hočejo,  da sem bil farizej,  da sem torej živel skladno s pogledi najstrožje ločine naše vere.</TD>
</TR>
<TR>
<TD >Zdaj pa se mi sodi zaradi mojega upanja v izpolnitev obljube,  ki jo je Bog dal našim praočetom.</TD>
</TR>
<TR>
<TD >Tudi naših 12 rodov upa,  da bo videlo izpolnitev te obljube,  ker noč in dan zavzeto služijo Bogu. Zdaj pa me,  o kralj,  Judje tožijo ravno zaradi tega upanja.</TD>
</TR>
<TR>
<TD >Zakaj se vam zdi neverjetno,  da bi Bog obujal mrtve?</TD>
</TR>
<TR>
<TD >Jaz osebno sem bil nekoč prepričan,  da moram z vsemi sredstvi nasprotovati Jezusu Nazarečanu.</TD>
</TR>
<TR>
<TD >Prav to sem tudi delal v Jeruzalemu. Mnogo učencev sem spravil za zapahe,  ker sem za to dobil pooblastilo od višjih duhovnikov. In ko se je odločalo o njihovi usmrtitvi,  sem za to dal svoj glas.</TD>
</TR>
<TR>
<TD >Poleg tega sem hodil po sinagogah in jih s kaznovanjem skušal prisiliti,  da bi se odrekli svoji veri. Nanje sem bil tako zelo besen,  da sem jih preganjal še v drugih mestih.</TD>
</TR>
<TR>
<TD >S tem namenom sem ob neki priložnosti potoval v Damask. Tja sem šel s pooblastilom in po naročilu višjih duhovnikov.</TD>
</TR>
<TR>
<TD >Opoldne sem na poti,  o kralj,  videl svetlobo,  ki je bila svetlejša od sončne. Švignila je z neba in obsijala mene in tiste,  ki so potovali z menoj.</TD>
</TR>
<TR>
<TD >In ko smo vsi popadali po tleh,  sem zaslišal glas,  ki mi je po hebrejsko rekel: ‚Savel,  Savel,  zakaj me preganjaš? Če brcaš proti ostnu,  se lahko poškoduješ.</TD>
</TR>
<TR>
<TD >Jaz pa sem vprašal: ‚Gospod,  kdo si? Gospod je odgovoril: ‚Jaz sem Jezus,  ki ga ti preganjaš.</TD>
</TR>
<TR>
<TD >Zdaj pa vstani,  postavi se na noge. Prikazal sem se ti,  ker sem te izbral za svojega služabnika in za pričo. Oznanjal boš to,  kar si že videl o meni,  in to,  kar ti bom še dal videti.</TD>
</TR>
<TR>
<TD >Reševal te bom pred Judi in pred drugimi narodi,  h katerim te pošiljam.</TD>
</TR>
<TR>
<TD >Pošiljam te,  da jim odpreš oči,  da jih iz teme vodiš k svetlobi in izpod oblasti Satana k Bogu. Tako jim bodo lahko po veri vame odpuščeni grehi in bodo prejeli dediščino skupaj z drugimi posvečenimi.</TD>
</TR>
<TR>
<TD >Kralj Agripa,  sporočilo,  ki sem ga prejel v videnju iz nebes,  sem ubogal.</TD>
</TR>
<TR>
<TD >Zato sem šel ljudem oznanjat,  naj se pokesajo in častijo Boga ter svoje kesanje pokažejo z dejanji. To sporočilo sem oznanil najprej v Damasku,  nato pa še v Jeruzalemu in po vsej Judeji pa tudi med drugimi narodi.</TD>
</TR>
<TR>
<TD >Zaradi tega so me Judje v templju zgrabili in me skušali ubiti.</TD>
</TR>
<TR>
<TD >Toda Bog mi je pomagal,  zato še danes pričujem vsem,  pa naj so na pomembnem položaju ali niso. Ne govorim nič drugega kot to,  kar je bilo že v Preroških spisih in v Mojzesovih spisih napovedano,  da se bo zgodilo, </TD>
</TR>
<TR>
<TD >namreč da bo moral Kristus trpeti in da bo kot prvi obujeni od mrtvih oznanjal luč Judom in drugim narodom.«</TD>
</TR>
<TR>
<TD >Ko se je Pavel tako zagovarjal,  je Fest glasno rekel: »Pavel,  ti si nor! Od vsega preučevanja se ti je zmešalo!«</TD>
</TR>
<TR>
<TD >Toda Pavel je rekel: »Nisem nor,  velespoštovani Fest. Stvari,  o katerih govorim,  so resnica in imajo smisel.</TD>
</TR>
<TR>
<TD >Kralju lahko o teh stvareh govorim brez vsakih zadržkov,  saj jih res dobro pozna. Prepričan sem,  da mu ni ušla niti ena od teh stvari,  saj se niso zgodile v kakšnem zakotju.</TD>
</TR>
<TR>
<TD >Kralj Agripa,  ali verjameš to,  kar so napisali preroki? Jaz vem,  da verjameš.«</TD>
</TR>
<TR>
<TD >Takrat je Agripa Pavlu rekel: »Še malo,  pa bi me pregovoril,  da bi postal kristjan.«</TD>
</TR>
<TR>
<TD >Pavel je nato rekel: »Boga prosim,  da bi prej ali slej ti in tudi vsi drugi,  ki me danes poslušajo,  postali kristjani,  kot sem jaz – le da bi bili brez teh verig.«</TD>
</TR>
<TR>
<TD >Zatem je kralj Agripa vstal in prav tako upravitelj Fest,  Berenika in možje,  ki so sedeli poleg njih.</TD>
</TR>
<TR>
<TD >Ko so odhajali,  so se med seboj pogovarjali: »Ta človek ne dela nič takega,  za kar bi si zaslužil smrt ali ječo.«</TD>
</TR>
<TR>
<TD >Agripa je takrat Festu rekel: »Tega človeka bi se lahko izpustilo,  če ne bi prosil,  da njegov primer obravnava cesar.«</TD>
</TR>
<TR>
<TD >Apostolska dela 27. Poglavje</TD>
</TR>
<TR>
<TD >Ker je bilo odločeno,  da bomo odpluli v Italijo,  so Pavla in nekatere druge jetnike izročili stotniku Juliju iz Avgustove kohorte.</TD>
</TR>
<TR>
<TD >Vkrcali smo se na ladjo,  ki je prišla iz Adramitija in je ravno hotela odpluti proti pristaniščem na obali province Azije,  in nato odpluli. Z nami je bil tudi Makedonec Aristarh iz Tesalonike.</TD>
</TR>
<TR>
<TD >Naslednji dan smo pristali v Sidonu. Julij je bil zelo dober s Pavlom in mu je dovolil iti k prijateljem,  da so poskrbeli zanj.</TD>
</TR>
<TR>
<TD >Nato smo se odpravili naprej in pluli v zavetju Cipra,  ker so pihali nasprotni vetrovi.</TD>
</TR>
<TR>
<TD >Po odprtem morju smo pluli vzdolž Kilikije in Pamfilije do pristanišča v Miri v Likiji.</TD>
</TR>
<TR>
<TD >Tam je stotnik našel ladjo iz Aleksandrije,  ki je bila namenjena v Italijo,  in nas vkrcal nanjo.</TD>
</TR>
<TR>
<TD >Po več dneh počasne plovbe smo s težavo prišli do Knida. Ker zaradi vetra nismo mogli naprej,  smo pri Salmoni zapluli v zavetje Krete.</TD>
</TR>
<TR>
<TD >S težavo smo pluli vzdolž njene obale in prispeli do kraja z imenom Dobri Pristani,  ki je blizu mesta Lasaja.</TD>
</TR>
<TR>
<TD >Izgubili smo precej časa – celo jesenski post je bil že mimo – zato je bilo to obdobje nevarno za plovbo. Zaradi tega je Pavel svetoval:</TD>
</TR>
<TR>
<TD >»Možje,  mislim,  da zdaj ni pametno nadaljevati plovbe. Če bomo nadaljevali,  ne bomo izgubili samo ladje in tovora,  ampak lahko izgubimo tudi življenje.«</TD>
</TR>
<TR>
<TD >Vendar je stotnik raje poslušal krmarja in lastnika ladje kot Pavla.</TD>
</TR>
<TR>
<TD >Ker je bilo pristanišče v Dobrih Pristanih neprimerno za prezimitev,  je večina svetovala,  naj odplujemo naprej in poskusimo priti do Fojniksa,  da bi tam prezimili. Fojniks je kretsko pristanišče,  v katero je mogoče pripluti s severovzhoda in jugovzhoda.</TD>
</TR>
<TR>
<TD >Ko je rahlo zapihal južni veter,  se jim je zdelo,  da bi lahko načrt uspel,  zato so dvignili sidro in pluli naprej blizu obale.</TD>
</TR>
<TR>
<TD >Toda nedolgo zatem se je z otoka zagnal viharni severovzhodni veter.</TD>
</TR>
<TR>
<TD >Bil je tako močan,  da ladja ni mogla več pluti proti njemu,  zato smo se mu prepustili in začelo nas je nositi naprej.</TD>
</TR>
<TR>
<TD >Zaneslo nas je v zavetje majhnega otoka z imenom Kavda,  ampak kljub temu nam je komaj uspelo rešiti pomožni čoln,  ki je bil za krmo.</TD>
</TR>
<TR>
<TD >Ko so ga dvignili na krov,  so začeli ladijski trup povezovati z debelimi vrvmi. Ker so se bali,  da ne bi nasedli na Sirti,  so spustili jadro in tako nas je nosilo naprej.</TD>
</TR>
<TR>
<TD >Vihar nas je silovito premetaval,  zato so naslednji dan začeli v vodo metati tovor,  da bi ladjo razbremenili.</TD>
</TR>
<TR>
<TD >Tretji dan pa so odvrgli še nekaj ladijske opreme.</TD>
</TR>
<TR>
<TD >Že veliko dni nismo videli ne sonca ne zvezd in okoli nas je besnel hud vihar,  tako da je nazadnje začelo izginjati vsakršno upanje na rešitev.</TD>
</TR>
<TR>
<TD >Minilo je že več dni,  ko ni nihče nič jedel,  in takrat je Pavel stopil med njih in rekel: »Možje,  res bi morali poslušati moj nasvet. Ne bi smeli odpluti s Krete,  pa bi nam bila prihranjena ta škoda in izguba.</TD>
</TR>
<TR>
<TD >Kljub temu vas zdaj spodbujam,  da ne obupavate,  saj ne bo nihče od vas izgubil življenja,  izgubljena bo samo ladja.</TD>
</TR>
<TR>
<TD >Ponoči je Bog,  ki mu služim in ga častim,  k meni poslal svojega angela.</TD>
</TR>
<TR>
<TD >Angel mi je rekel: ‚Ne boj se,  Pavel. Pred cesarja moraš stopiti in zaradi tebe bo Bog rešil življenje vsem,  ki plujejo s teboj.</TD>
</TR>
<TR>
<TD >Zato ne obupavajte,  možje. Verjamem,  da bo Bog naredil točno to,  kar mi je povedal angel.</TD>
</TR>
<TR>
<TD >Toda vreči nas mora na neki otok.«</TD>
</TR>
<TR>
<TD >Ko nas je že 14 dni in noči premetavalo sem ter tja po Adrijskem morju,  se je ob polnoči mornarjem začelo dozdevati,  da se bližamo kopnemu.</TD>
</TR>
<TR>
<TD >Izmerili so globino in namerili 20 sežnjev. Ko so šli še malo naprej,  so spet pomerili in tokrat je bila globina 15 sežnjev.</TD>
</TR>
<TR>
<TD >Ker so se bali,  da nas ne bi vrglo kam na skale,  so s krme vrgli štiri sidra in komaj čakali,  da se zdani.</TD>
</TR>
<TR>
<TD >Toda mornarji so skušali pobegniti z ladje,  zato so v morje že spuščali čoln pod pretvezo,  da nameravajo s premca spustiti sidra.</TD>
</TR>
<TR>
<TD >Ko je Pavel to opazil,  je stotniku in vojakom rekel: »Če ti možje ne bodo ostali na ladji,  se vi ne boste mogli rešiti.«</TD>
</TR>
<TR>
<TD >Vojaki so zatem prerezali vrvi čolna in pustili,  da je padel v vodo.</TD>
</TR>
<TR>
<TD >Malo pred zoro je začel Pavel vse spodbujati,  naj kaj pojedo. Rekel je: »Že 14 dni zaskrbljeno čakate,  kako se bo vse skupaj končalo,  in ves ta čas niste nič jedli.</TD>
</TR>
<TR>
<TD >Zato vas spodbujam,  da kaj pojeste,  saj je to za vaše dobro. Nikomur od vas se ne bo skrivil niti en las na glavi.«</TD>
</TR>
<TR>
<TD >Ko je to rekel,  je vzel kruh in se pred vsemi zahvalil Bogu. Nato je kruh prelomil in začel jesti.</TD>
</TR>
<TR>
<TD >Ob tem so vsi postali boljše volje in tudi sami začeli jesti.</TD>
</TR>
<TR>
<TD >Vseh skupaj nas je bilo na ladji 276.</TD>
</TR>
<TR>
<TD >Ko so se najedli,  so ladjo razbremenili s tem,  da so v morje zmetali pšenico.</TD>
</TR>
<TR>
<TD >Ko se je končno zdanilo,  so videli kopno,  ampak ga niso mogli prepoznati. Nato so opazili zaliv s peščeno obalo in se odločili,  da bodo,  če bo le mogoče,  ladjo spravili do te obale.</TD>
</TR>
<TR>
<TD >Zato so porezali sidra in jih pustili pasti v morje,  obenem pa odvezali vrvi krmilnih vesel. Potem so dvignili prednje jadro,  da ga je zajel veter,  in krenili proti obali.</TD>
</TR>
<TR>
<TD >Ko pa so naleteli na sipino,  so z ladjo nasedli. Premec je obtičal in se ni več premaknil,  krma pa se je začela zaradi udarjanja valov lomiti na kose.</TD>
</TR>
<TR>
<TD >Takrat so se vojaki odločili jetnike pobiti,  da ne bi nihče skočil v vodo,  odplaval na obalo in pobegnil.</TD>
</TR>
<TR>
<TD >Toda stotnik je želel Pavla rešiti,  zato jim je to preprečil. Tistim,  ki so znali plavati,  je ukazal,  naj prvi skočijo v morje in odplavajo na kopno, </TD>
</TR>
<TR>
<TD >ostali pa naj jim sledijo na deskah ali na drugih kosih razbite ladje. Tako smo vsi varno prišli na kopno.</TD>
</TR>
<TR>
<TD >Apostolska dela 28. Poglavje</TD>
</TR>
<TR>
<TD >Ko smo varno prispeli na obalo,  smo izvedeli,  da se otok imenuje Malta.</TD>
</TR>
<TR>
<TD >Domačini so bili izjemno dobri z nami. Ker je deževalo in je bilo mrzlo,  so zakurili ogenj in nas vse prijazno sprejeli.</TD>
</TR>
<TR>
<TD >Pavel je nabral kup suhih vej in jih naložil na ogenj. Toda zaradi vročine je ven prilezel gad in se mu obesil na roko.</TD>
</TR>
<TR>
<TD >Ko so domačini videli,  da mu z roke visi strupena kača,  so začeli med seboj govoriti: »Ta človek je gotovo morilec! Uspelo mu je sicer priti z morja na varno,  ampak Pravica mu ne pusti živeti.«</TD>
</TR>
<TR>
<TD >Toda Pavel je kačo otresel v ogenj in nič hudega se mu ni zgodilo.</TD>
</TR>
<TR>
<TD >Ljudje so pričakovali,  da mu bo otekla roka ali pa da bo nenadoma obležal mrtev. Dolgo so čakali,  da se bo kaj zgodilo,  ko pa so videli,  da mu ni nič hudega,  so spremenili svoje mnenje in začeli govoriti,  da je bog.</TD>
</TR>
<TR>
<TD >V bližini tega kraja je imel svoja zemljišča otoški poglavar Publij. Publij nas je gostoljubno sprejel in tri dni smo bili njegovi gostje.</TD>
</TR>
<TR>
<TD >Njegov oče pa je bolan ležal v postelji,  ker je imel vročico in grižo. Pavel je šel k njemu,  molil,  položil nanj roke in ga ozdravil.</TD>
</TR>
<TR>
<TD >Ko se je to razvedelo po otoku,  so začeli k Pavlu prihajati še drugi bolni in Pavel jih je ozdravil.</TD>
</TR>
<TR>
<TD >Poleg tega so nas iz hvaležnosti bogato obdarovali,  in ko smo se odpravljali,  so nam priskrbeli vse,  kar smo potrebovali,  in to natovorili na ladjo.</TD>
</TR>
<TR>
<TD >Po treh mesecih na otoku smo odpluli z ladjo,  ki je imela na premcu figuro Zevsovih sinov. Ladja je bila iz Aleksandrije in je na otoku prezimila.</TD>
</TR>
<TR>
<TD >Ko smo pripluli v pristanišče v Sirakuzah,  smo tam ostali tri dni.</TD>
</TR>
<TR>
<TD >Nato smo nadaljevali plovbo in prišli v Regij. Dan zatem je zapihal južni veter in že naslednji dan smo prispeli v Puteole.</TD>
</TR>
<TR>
<TD >Tam smo našli brate in ti so nas prosili,  naj ostanemo pri njih sedem dni. Potem smo se odpravili proti Rimu.</TD>
</TR>
<TR>
<TD >Ko so bratje v Rimu slišali,  da smo na poti k njim,  so nam prišli naproti vse do Treh Krčem. Nekateri pa so prišli celo do Apijevega trga. Ko jih je Pavel zagledal,  se je zahvalil Bogu in se opogumil.</TD>
</TR>
<TR>
<TD >Nadaljevali smo pot in končno prišli v Rim. Pavel je dobil dovoljenje,  da lahko stanuje sam v hiši. Z njim je bil le vojak,  ki ga je stražil.</TD>
</TR>
<TR>
<TD >Tri dni pozneje je Pavel sklical judovske vodilne može. Ko so se zbrali pri njem,  jim je rekel: »Bratje,  čeprav nisem naredil nič proti našemu ljudstvu niti nisem kršil običajev naših prednikov,  so me v Jeruzalemu prijeli in me kot jetnika izročili Rimljanom.</TD>
</TR>
<TR>
<TD >Rimljani so me po zaslišanju že hoteli izpustiti,  saj so ugotovili,  da nisem naredil nič takega,  za kar bi si zaslužil smrt.</TD>
</TR>
<TR>
<TD >Ker pa so Judje temu ugovarjali,  sem bil prisiljen prositi za obravnavo pred cesarjem. Tega nisem naredil,  ker bi hotel svoj narod česa obtožiti.</TD>
</TR>
<TR>
<TD >Ravno zato sem vas hotel videti in govoriti z vami. V te verige sem namreč vklenjen zaradi tega,  kar upa izraelsko ljudstvo.«</TD>
</TR>
<TR>
<TD >Judovski vodilni možje so mu rekli: »Iz Judeje nismo glede tebe dobili nobenih pisem pa tudi nihče od bratov,  ki so prišli od tam,  ni o tebi nič poročal niti ni rekel kaj slabega.</TD>
</TR>
<TR>
<TD >Toda zdi se nam prav,  da slišimo od tebe,  kakšno je tvoje mišljenje,  saj vemo,  da ljudje povsod govorijo proti tej ločini.«</TD>
</TR>
<TR>
<TD >Z njim so se dogovorili,  kdaj se bodo naslednjič srečali. Na dogovorjeni dan se je pri njem v hiši zbralo še več Judov. Od jutra do večera jim je razlagal in temeljito pričeval o Božjem kraljestvu. S pomočjo Mojzesovega Zakonika in Preroških spisov jih je skušal prepričati,  da bi začeli verjeti v Jezusa.</TD>
</TR>
<TR>
<TD >Nekateri so temu,  kar je povedal,  začeli verjeti,  drugi pa ne.</TD>
</TR>
<TR>
<TD >Med njimi je prišlo do nesoglasja,  zato so začeli odhajati. Pavel pa jim je rekel samo še tole:<br>»Sveti duh je čisto prav povedal vašim prednikom,  ko je po preroku Izaiju rekel:</TD>
</TR>
<TR>
<TD >‚Pojdi k temu ljudstvu in mu sporoči: »Poslušali boste,  ne boste pa razumeli,  in gledali boste,  pa čisto nič videli.</TD>
</TR>
<TR>
<TD >Temu ljudstvu je namreč srce postalo nedovzetno. Pokrili so si ušesa in zaprli so oči,  da ne bi nič videli in nič slišali,  da ne bi s srcem razumeli,  se pokesali in bi jih jaz ozdravil.«</TD>
</TR>
<TR>
<TD >Zato vedite,  da se sporočilo o tem,  kako Bog rešuje,  že oznanja med drugimi narodi. Ljudje iz teh narodov mu bodo gotovo prisluhnili.«</TD>
</TR>
<TR>
<TD >——</TD>
</TR>
<TR>
<TD >Pavel je v svoji najeti hiši ostal celi dve leti in je prijazno sprejel vse,  ki so ga obiskali.</TD>
</TR>
<TR>
<TD >Zelo pogumno in neovirano jim je oznanjal Božje kraljestvo in jih učil o Gospodu Jezusu Kristusu.</TD>
</TR>
</TBODY>
</TABLE>
</body>
</html>
